306 P. VERGILI MARONIS

haud tamen audaci Turno fiducia cessit
litora praecipere, et venientes pellere terra.
[ultro animos tollit dictis, atque increpat ultro :]
‘quod votis optastis, adest, perfringere dextra.
in manibus Mars ipse viris. nunc coniugis esto 280
quisque suae tectique memor· , nunc magna referto
facta, patrum laudes, ultro occurramus ad undam,
dum trepidi, egressisque labant vestigia prima.
a dentes Fortuna iuvat.'
haec ait, et secum versat, quos ducere contra,
vel quibus obsessos possit concredere muros.
interea Aeneas socios de puppibus altis
pontibus exponit. multi servare recursus
languentis pelagi, et brevibus se credere saltu 3
per remos alii. speculatus litora Tarchon, 290
qua vada non spirant nec fracta remurmurat unda,
sed mare inoffensum crescenti adlabitur aestu,
advertit subito proras, sociosque precatur ε
‘ nunc, 0 lecta manus, validis incumbite remis 3
tollite, ferte rates· , inimicam findite rostris
hanc terram, sulcumque sibi premat ipsa carina.
frangere nec tali puppim statione recuso,
arrepta tellure semel. ’ quae talia postquam
effatus Tarchon, socii consurgere tonsis
spumantesque rates arvis inferre Latinis, 300
donec rostra tenent siccum et sedere carinae
omnes innocuae. sed non puppis tua, Tarchon.
namque, inflicta vadiS‚ dorso dum pendet iniqu0‚
anceps sustentata diu, fluctusque fatigat,
solvitur, atque viros mediis exponit in undis ς
fragmina remorum quos et fluitantia transtra
inpediunt, retrahitque pedes simul unda relabens,
nec Turnum segnis retinet mora ; sed rapit acer
totam aciem in Teucros, et contra in litore sistit.
signa canunt. primus turmas invasit agrestes 310
AeneaS, omen pugnae, stravitque Latinos,

283 egressi. 291 sperat.


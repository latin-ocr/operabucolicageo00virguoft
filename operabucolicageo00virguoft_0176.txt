146 P. VERGILI MARONIS

ergo insperata tandem tellure potiti

lustramurque Iovi votisque incendimus aras
Actiaque Iliacis celebramus litora ludis· 280
exercent patrias oleo labente palaestras

nudati socii5 iuvat evasisse tot urbes

Argolicas mediosque fugam tenuisse per hostes.
interea magnum sol circumvolvitur annum,

et glacialis hiemps Aquilonibus asperat undas :

aere cavo clipeum, magni gestamen Abantis,
postibus adversis figo et rem carmine signo :

AENEAS HAEC DE DANArs vxe‘roiussus ARMA.

linquere tum portus iubeo et considere transtris.
certatim socii feriunt mare et aequora verrunt. 290
protinus aerias Phaeacum abscondimus arces
litoraque Epiri legimus portuque subimus

Chaonio et celsam Buthroti accedimus urbem.

hic incredibilis rerum fama occupat aures,

Priamiden Helenum Graias regnare per urbes,
coniugio Aeacidae Pyrrhi sceptrisque potitum,

et patrio Andromachen iterum cessisse marito.
obstipui, miroque incensum pectus amore
compellare virum et casus cognoscere tantos.
progredior portu, classes et litora linquens, 300
sollemnes cum forte dapes et tristia dona

ante urbem in luco falsi Simoentis ad undam

libabat cineri Andromache Manesque vocabat
Hectoreum ad tumulum, viridi quem caespite

inanem

et geminas, causam lacrimis, sacraverat aras

ut me conspexit venientem et Tro'sa circum

arma amens vidit, magnis exterrita monstris

deriguit visu in niedio; calor ossa reliquit3

labitur, et longo vix tandem tempore fatur z
‘verane te facies, verus mihi nuntius adfers, 310
nate dea? vivisne? aut, si lux alma recessit,
l Hector ubi est ? ' dixit, lacrimasque effudit et omnem

292 portus Chaonios.


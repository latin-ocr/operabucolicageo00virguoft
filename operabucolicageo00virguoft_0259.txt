AENEIDOS LIB. VI 229

obvius armato, seu cum pedes iret in hostem, 880

seu spumantis equi foderet calcaribus armos.

heu, miserande puer, si qua fata aspera rumpas!

tu Marcellus eris. manibus date lilia plenis

purpureos spargam flore5‚ animamque nepotis

his saltem adcumulem donis, et fungar mani

munere.' sic tota passim regione vagantur

ae'ris in campis latis, atque omnia lustrant.

quae postquam Anchises natum per singula duxit,

incenditque animum famae venientis amore,

exi n bella viro memorat, quae deinde gerenda, 890

Laurentesque docet populos urbemque Latini,

et quo quemque modo fugiatque feratque laborem.
sunt geminae Somni portae, quarum altera fertur

cornea, qua veris facilis datur exitus umbris,

altera candenti perfecta nitens elephante,

sed falsa ad caelum mittunt insomnia Manes.

his ibi tum natum Anchises unaque Sibyllam

prosequitur dictis, portaque emittit eburna:

ille viam secat ad naves, sociosque revisit;

tum se ad Caietae recto fert litore portum. 900

ancora de prora iacitur ; stant litore puppes.


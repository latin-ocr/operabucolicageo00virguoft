AENEIDOS LIB. VIII 263

aurea nunc, olim silvestribus horrida dumis.
iam tum religio pavidos terrebat agrestes
dira loci 3 iam tum silvam saxumque tremebant. 350
‘hoc nemus, hunc‚’ inquit, ‘frondoso vertice collem,
quis deus incertum est, habitat deus 3 Arcades ipsum
credunt se vidisse Iovem cum saepe nigrantem
aegida concuteret dextra nimbosque cieret.
haec duo praeterea disiectis oppida muris,
reliquias veterumque vides monimenta virorum.
hanc Ianus pater, hane Saturnus condidit arcem· ,
Ianiculum huic, illi fuerat Saturnia nomen.’
talibus inter se dictis ad tecta subibant
pauperis Euandri, passimque armenta videbant 360
Romanoque foro et lautis mugire Carinis.
ut ventum ad sedes, ‘haec‚' inquit, ‘limina victor
Alcides subiit, haec illum regia cepit.
aude, hospes, contemnere opes, et te quoque dignum
finge deo, rebusque veni non asper egenis.'
dixit, et angusti subter fastigia tecti
ingentem Aenean duxit, stratisque locavit
effultum foliis et pelle Libystidis ursae.
nox ruit, et fuscis tellurem amplectitur alis.

at Venus haud animo nequiquam exterrita mater 370
Laurentumque minis et duro mota tumultu,
Vulcanum adloquitur, thalamoque haec coniugis aureo
incipit, et dictis divinum adspirat amorem ε

‘ dum bello Argolici vastabant Pergama reges
debita casurasque inimicis ignibus arceS‚
non ullum auxilium miseris, non arma rogavi
artis opisve tuae ; nec te, carissime coniunx,
incassumve tuos volui exercere labores,
quamvis et Priami deberem plurima natis,
et durum Aeneae flevissem saepe laborem. 380
nunc Iovis imperiis Rutulorum constitit oris :
ergo eadem supplex venio, et sanctum mihi numen
arma roge, genetrix nato. te filia Nerei,

357 urbem. 361 latis. cavernis. 382 nornen.


AENEIDOS LIB. IV 165

‘ Iuppiter omnipotenS, cui nunc Maurusia pictis
gens epulata toris Lenaeum libat honorem,
aspicis haec. Ρ an te, genitor, cum fulmina torqueS,
nequiquam horremu3, 'caecique in nubibus lgnes
terrificant animos, et inania murmura miscent. Ρ 210
femina, quae nostris errans in finibus urbem
exiguam pretio posuit, cui litus arandum,
cuique loci leges dedimus, conubia nostra
reppulit, ac dominum Aenean in regna recepit.
et nunc ille Paris, cum semiviro comitatu,

Maeonia mentum mitra crinemque madentem

subnixus, rapto potitur: nos munera templis

quippe tuis ferimus, famamque fovemus inanem]
talibus orantem dictis arasque tenentem

audiit omnipotens, oculosque ad moenia torsit 220

regia, et oblitos famae melioris amantes».

tum sic Mercurium adloquitur, ac talia mandat :

‘ vade age, nate, voca Zephyros, et labere pinnis,
Dardaniumque ducem, Tyria Carthagine qui nunc
exspectat, fatisque datas non respicit urbes,
adloquere, et celeres defer mea dicta per auras.
non illum nobis genetrix pulcherrima talem
promisit, Graiumque ideo bis vindicat armis 3
sed fore, qui gravidam imperiis belloque frementem
Italiam regeret, genus alto a sanguine Teucri 230
proderet, ac totum sub leges mitteret orbem.
si nulla accendit tantarum gloria rerum,
nec super ipse sua molitur laude laborem,

Ascanione pater Romanas invidet arces?
quid struit? aut qua spe inimica in gente moratur,
nec prolem Ausoniam et Lavinia respicit arva?
naviget: haec summa est3 hic nostri nuntius esto.'

dixerat. ille patris magni parere parabat
imperio: et primum pedibus talaria nectit
aurea, quae sublimem alis sive aequora supra 240
seu terram rapido pariter cum flamine portant.

217 subnexus.


94

P. VERGILI MARONIS

audierat, Tyrias olim quae verteret arces ; 20
hinc populum late regem belloque superbum
venturum excidio Libyae ε sic volvere Parcas.
id metuens veterisque memor Saturnia belli,
prima quod ad Troiam pro caris gesserat Argis :—
necdum etiam causae irarum saevique dolores
exciderant animo 3 manet alta mente repostum
iudicium Paridis spretaeque iniuria formae,
et genus invisum, et rapti Ganymedis honores :—
his accensa super iactatos aequore toto
Troas, reliquias Danaum atque inmitis Achilli, 30
arcebat longe Latio, multosque per annos
errabant acti fatis maria omnia circum.
tantae molis erat Romanam condere gentem.
'‘ Vix e conspeetu Siculae telluris' in astumffl
vela dabant laeti et spumas salis aere ruebant,
cum Iuno aeternum servans sub pectore vulnus
haec secum : ‘ mene incepto desistere victam,
nec posse Italia Teucrorum avertere regem ?
quippe vetor fatis. Pallasne exurere classem
Argivom atque ipsos potuit submergere ponto 40
unius ob noxam et furias Aiacis Oilei?
ipsa, Iovis rapidum iaculata e nubibus ignem,
disiecitque rates evertitque aequora ventis,
illum exspirantem transfixo pectore flammas
turbine corripuit scopuloque infixit acuto 3
ast ego, quae divom incedo regina, Iovisque
et soror et comunx, una cum gente tot annos
bella gero, et quisquam numen Iunonis adorat
praeterea, aut supplex aris inponit honorem ?'

talia flammato secum dea corde volutans 50
nimborum in patriam, loca feta furentibus Austris,
Aeoliam venit. hic vasto rex Aeolus antro
luctantes ventos tempestatesque sonoras
irnperio premit, ac vinclis et carcere frenat.
illi indignantes magno cum murmure montis

48 adoret. 49 inponat. inponet.


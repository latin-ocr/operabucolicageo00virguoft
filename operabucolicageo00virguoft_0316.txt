284 P. VERGILI MARoN1s

iamque ad Messapi socios tendebat ; ibi ignem
deficere extremum et religatos rite videbat

carpere gramen equos: breviter cum talia Nisus—
sensit enim nimia caede atque cupidine ferri—-
‘absistamusss ait, ‘ nam lux mimica propinquat.
poenarum exhaustum satis est3 via facta per hostes.' ξ
multa virum solido argento perfecta relinquunt ⁶
armaque craterasque simul pulchrosque tapetas. ι
Euryalus phaleras Rhamnetis et aurea bullis ξ
cingulaz Tiburti Remulo ditissimus olim 360 ἰ
quae mittit dona, hospitio cum iungeret absens, ἶ
Caedicus; ille suo moriens dat habere nepoti3

post mortem bello Rutuli pugnaque potiti: ξ

 

haec rapit atque umeris nequiquam fortibus aptat.
tum galeam Messapi habilem cristisque decoram
induit. excedunt castris et tuta capessunt.
interea praemissi equites ex urbe Latina,
cetera dum legio campis instructa moratur,
ibant et Turno regi responsa ferebant,
ter centum, scutati omnes, Volcente magistro. 370
iamque propinquabant castris muroque subibant,
cum procul hos laevo flectentes limite cernunt,
et galea Euryalum sublustri noctis in umbra
prodidit inmemorem radiisque adversa refulsit.
haud temere est visum. conclamat ab agmine Volcens :
‘state, viri. quae causa viae? quive estis in armis?
quove tenetis iter ?' nihil illi tendere contra,
sed celerare fugam in silvas et fidere nocti.
obiciunt equites sese ad divortia nota
hinc atque hinc, omnemque abitum custode coro-
nant. 380
silva fuit late dumis atque ilice nigra
horrida, quam densi complerant undique sentes ;
rara per occultos lucebat semita calles.
Euryalum tenebrae ramorum onerosaque praeda
inpediunt fallitque timor regione viarum.
375 aggere. 380 aditum. 383 ducebat.


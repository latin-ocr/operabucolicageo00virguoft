LIBER SEXTUS

S1c fatur lacrimam, classique inmittit habenas,

et tandem Euboicis Cumarum adlabitur oris.

obvertunt pelago proras 3 tum dente tenaci

ancora fundabat naves, et litora curvae

praetexunt puppes. iuvenum manus emicat ardens

litus 1n Hesperium3 quaerit pars semina flammae

abstrusa 111 venis silicis; pars densa ferarum

tecta rapit silvas, inventaque flumina monstrat.

at pius Aeneas arces, quibus altus Apollo

praesidet, horrendaeque procul secreta Sibyllae} 10

antrum inmane, petit, magnam eui mentem ani-

mumque

Delius inspirat vates, aperitque futura.

iam subeunt Triviae lucos atque aurea tecta.
Daedalus, ut fama est, fugiens Minoia regna,

praepetibus pinnis ausus se credere caelo,

insuetum per iter gelidas enavit ad Arctos,

Chalcidicaque levis tandem super adstitit arce.

redditus his primum terris tibi, Phoebe, sacravit

remigium alarum, posuitque inmania templa.

in foribus letum Androgeo 3 tum pendere poenas 20

Cecropidae iussi—miserum l—septena' quotannis

corpora natorum ; stat ductis sortibus urna.

contra elata mari respondet Gnosia tellus :

hic crudelis amor tauri, suppostaque furto

20 Androgei.

 


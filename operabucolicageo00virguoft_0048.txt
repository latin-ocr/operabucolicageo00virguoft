20

P. VERGILI MARONIS

Mopse, novas incide faces ε tibi ducitur uxor ; 30
sparge, marite, nuces ; tibi deserit Hesperus Oetam. ⁴
incipe Maenalios mecum, mea tibia, versus.
0 digno coniuncta viro, dum despicis omnes,
dumque tibi est odio mea fistula dumque capellae
hirsutumque supercilium promissaque barba,
nec curare deum credis mortalia quemquam.
incipe Maenalios mecum, mea tibia, versus.
saepibus in nostris parvam te roscida mala-—
dux ego vester eram—vidi cum matre legentem.
alter ab undecimo tum me iam acceperat annus ; 40
iam fragiles poteram ab terra contingere ramos.
ut vidi, ut perii, ut me malus abstulit error ἔ
incipe Maenalios mecum, mea tibia, versus.
nunc scio, quid sit Amor. duris in cotibus illum
aut Tmaros aut Rhodope aut extremi Garamantes
nec generis nostri puerum nec sanguinis edunt.
incipe Maenalios mecum, mea tibia, versus.
saevus Amor docuit natorum sanguine matrem
commaculare manus ; crudelis tu quoque, mater.
crudelis mater magis, an puer inprobus ille ξ 50
inprobus ille puer ; crudelis tu quoque, mater.
incipe Maenalios mecum, mea tibia, versus.
nunc et oves ultro fugiat lupus, aurea durae
mala ferant quercus, narcisso floreat alnus,
pinguia corticibus sudent electra myricae,
certent et cycnis ululae, sit Tityrus Orpheus,
Orpheus in silvis, inter delphinas Arion.
incipe Maenalios mecum, mea tibia, versus.
omnia vel medium fiat mare. vivite, silvae:
praeceps aerii specula de montis in undas 60
deferar ; extremum hoc munus morientis habeto.
desine Maenalios, iam desine, tibia, versus.
haec Damon ε vos, quae responderit Alphesiboeus,
dicite, Pierides ; non omnia possumus omnes.
A. effer aquam, et molli cinge haec altaria vitta,
verbenasque adole pingues et mascula tura,


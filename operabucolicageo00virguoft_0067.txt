GEOROECON Lm. 1 39

verum, ubi tempestas et caeli mobilis umor
mutavere vias et Iuppiter uvidus Austris
denset, erant quae rara mod0‚ et, quae densa, relaxat,
vertuntur species animorum, et pectora motus 420
nunc alios, alios, dum nubila ventus agebat,
concipiunt ε hinc ille avium concentus in agris
et laetae pecudes et ovantes gutture corvi.

si vero solem ad rapidum lunasque sequentes
ordine respicies, numquam te crastina fallet
hora, neque insidiis noctis capiere serenae.
luna, revertentes cum primum colligit igneS,
si nigrum obscuro comprenderit aera cornu,
maximus agricolis pelagoque parabitur imber;
at si virgineum suffuderit ore ruborem, 430
ventus erit ; vento semper rubet aurea Phoebe.
sin ortu quarto—namque is certissimus auctor—
pura neque obtunsis per caelum cornibus ibit,
totus et ille dies et qui nascentur ab illo
exactum ad mensem pluvia ventisque carebunt,
votaque servati solvent in litore nautae
Glauco et Panopeae et Inoo Melicertae.
sol quoque, et exoriens et cum se condet in undas,
signa dabit 3 solem certissima signa sequuntur,
et quae mane refert et quae surgentibus astris. 440
ille ubi nascentem maculis variaverit ortum
conditus in nubem medioque refugerit orbe,
suspecti tibi sint imbres 3 namque urguet ab alto
arboribusque satisque Notus pecorique sinister.
aut ubi sub lucem densa inter nubila sese
diversi rumpent radii, aut ubi pallida surget
Tithoni croceum linquens Aurora cubile,
heu, male tum mites defendet pampinus uvas ;
tam multa in tectis crepitans salit horrida grando.
hoc etiam, emenso cum iam decedit Olympo, 450
profuerit meminisse magis ; nam saepe videmus
ipsius in vultu varios errare colores :
caeruleus pluviam denuntiat, igneus Euros ;


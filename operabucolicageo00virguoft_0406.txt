372 P.VERG1L1 MARONIS

‘ Faune‚ precor, misereress inquit‚‘ tuque optima ferrum
terra tene, colui vestros si semper honores, ·
quos contra ‘Aeneadae bello fecere profanos?
dixit, opemque dei non cassa in vota vocavit. 780
namque diu luctans lentoque in stirpe moratus
viribus haud 'ullis valuit discludere morsus
roboris Aeneas. dum nititur acer et instat,
rursus in aurigae faciem mutata Metisci
procurrit fratrique ensem dea Daunia reddit.
quod Venus audaci Nymphae indignata licere
accessit, telumque alta ab radice revellit.
olli sublimes, armis animisque refecti,
hic gladio fidens, hic acer et arduus hasta,
adsistunt contra certamine Martis anheli. 790

Iunonem interea rex omnipotentis Oly mpi
adloquitur, fulva pugnas de nube tuentem:

‘ quae iam finis erit, coniunx? quid denique restat?
indigetem Aenean scis ipsa, et scire fateris,
deberi caelo, fatisque ad sidera tolli.
quid struis? aut qua spe gelidis 1n nubibus haeres?
mortalin’ decuit violari vulnere divum Ρ
aut ensem—quid enim sine te Iuturna valeret ?—
ereptum reddi Turno et vim crescere victis?
desine iam tandem, precibusque inflectere nostris ; 800
ne tc tantus edit tacitam dolor, et mihi curae
saepe tuo dulci tristes ex ore recursent.
ventum ad supremum est. terris agitare vel undis
Troianos potuisti, infandum accendere bellum,
deformare domum, et luctu miscere hymenaeos :
ulterius temptare veto.' sic Iuppiter orsus ;
sic dea submisso contra Saturnia vultu :

‘ ista quidem quia nota mihi tua, magne, voluntas,
Iuppiter, et Turnum et terras invita reliqui ;
nec tu me a'e'ria solam nunc sede videres 810
digna indigna pati, sed flammis cincta sub ipsa
starem acie traheremque inimica in proelia Teucros-
784 conversa. 790 certamina codd. opt. 801 ni, nec3 edat.


374 P.VERG1L1 MARoms

apparent, acuuntque metum mortalibus aegris, 850
si quando letum horrificum morbosque deum rex
molitur, meritas aut bello territat urbes.
harum unam celerem demisit ab aethere summo
Iuppiter, inque omen Iuturnae occurrere iussit.
illa volat, celerique ad terram turbine fertur.
non secus, ac nervo per nubem inpulsa sagitta,
armatam saevi Parthus quam felle veneni,
Parthus, sive Cydon, telum inmedicabile, torsit,
stridens et celeres incognita transilit umbras :
talis se sata Nocte tulit terrasque petivit. 860
postquam acies videt Iliacas atque agmina Turni,
alitis 1n parvae subitam collecta figuram,
quae quondam 1n bustis aut culminibus desertis
nocte sedens serum canit inportuna per umbras;
hanc versa in faciem Turni se pestis ob ora
fertque refertque sonanS, clipeumque everberat alis.
illi membra novus solvit formidine torpor,
arrectaeque horrore comae, et vox faucibus haesit.
at, procul ut Dirae stridorem adgnovit et alas,
infelix crines scindit Iuturna solutos, 870
unguibus ora soror foedans et pectora pugnis ε

‘ quid nunc te tua, Turne, potest germana iuvare ?
aut quid lam durae superat mihi? qua tibi lucem
arte morer. Ρ talin’ possum me opponere monstro Ρ
iam iam linquo acieS. ne me terrete timentem,
obscenae volucres· ‚ alarum verbera nosco
letalemque sonum3 nec fallunt iussa superba
magnanimi Iovis. haec pro virginitate reponit?
quo vitam dedit aeternam ? cur mortis adempta est
condicio? possem tantos finire dolores 880 g
nunc certe, et misero fratri comes ire per umbras.
inmortalis ego? aut quicquam mihi dulce meorum
te sine, frater, erit? o quae satis ima dehiscat
terra mihi Manesque deam demittat ad imos ! '
tantum effata caput glauco contexit amictu,
multa gemens, et se fluvio dea condidit alto,

 


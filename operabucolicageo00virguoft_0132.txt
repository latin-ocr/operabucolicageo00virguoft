104 P. VERGILI MARONIS

matre dea monstrante viam, data fata secutus 3

vix septem convulsae undis Euroque supersunt.

ipse ignotu3‚ egenS, Libyae deserta peragro,

Europa atque Asia pulsus.' nec plura querentem

passa Venus medio sic interfata dolore est t
‘quisquis es, haud, credo, invisus caelestibus auras

vitales carpis, Tyriam qui adveneris urbem.

perge modo atque hinc te reginae ad limina perfer.

namque tibi reduces socios classemque relatam 390

nuntio et in tutum versis Aquilonibus actam,

ni frustra augurium vani docuere parenteS.

aspice bis senos laetantes agmine cycnos,

aetheria quos lapsa plaga Iovis ales aperto

turbabat caelo ; nunc terras ordine longo

aut capere aut captas iam despectare videntur z

ut reduces illi ludunt stridentibus alis

et coetu cinxere polum cantusque dedere,

haud aliter puppesque tuae pubesque tuorum

aut portum tenet aut pleno subit ostia velo. 400

perge modo et, qua te ducit via, derige gressum.'
dixit, et avertens rosea cervice refulsit,

ambrosiaeque comae divinum vertice odorem

spiravere 3 pedes vestis defluxit ad imos z

et vera incessu patuit dea. ille ubi matrem

adgnovit, tali fugientem est voce secutus :

‘ quid natum totiens, crudelis tu quoque, falsis

ludis imaginibus ? cur dextrae iungere dextram

non datur, ac veras audire et reddere voces ?’

talibus incusat, gressumque ad moenia tendit. 410

at Venus obscuro gradientes aere saepsit,

et multo nebulae circum dea fudit amicta,

cernere ne quis eos neu quis contingere posset,

molirive moram aut veniendi poscere causas.

ipsa Paphum sublimis abit, sedesque revisit

laeta suas, ubi templum illi, centumque Sabaeo

ture calent arae sertisque recentibus halant.
corripuere viam interea, qua semita monstrat z


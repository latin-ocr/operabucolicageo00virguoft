AENEIDos LIB. v 18 5

interior spatioque subit Sergestus iniquo,
infelix saxis in procurrentibus haesit.
concussae cautes, et acuto in murice remi
obnixi crepuere, inlisaque prora pependit.
consurgunt nautae, et magno clamore morantur,
ferratasque trudes et acuta cuspide contos
expediunt, fractosque legunt 1n gurgite remos.
at laetus Mnestheus successuque acrior ipso 210
agmine remorum celeri ventisque vocatis
prona petit maria, et pelago decurrit aperto.
qualis spelunca subito commota columba,
cui domus et dulces latebroso in pumice nidi,
fertur in arva volans, plausumque exterrita pinnis
dat tecto ingentem, mox aere lapsa quieto
radit iter liquidum, celeres neque commovet alas:
sic MnestheuS, sic ipsa fuga secat ultima Pristis
aequora, sic illam fert impetus ipse volantem.
et primum in scopulo luctantem deserit alto 220
Sergestum brevibusque vadis, frustraque vocantem
auxilia, et fractis discentem currere remis.
inde Gyan ipsamque ingenti mole Chimaeram
consequitur3 cedit, quoniam spoliata magistro est.
solus iamque ipso superest in fine Cloanthus,
quem petit, et summis adnixus viribus urguet.
tum vero ingeminat clamor, cunctique sequentem
instigant studiis, resonatque fragoribus aether.
hi proprium decus et partum indignantur honorem
ni teneant, vitamque volunt pro laude pacisci3 230
’· hos successus alit: possunt, quia posse videntur.
et fors aequatis cepissent praemia rostris,
ni palmas ponto tendens utrasque Cloanthus
fudissetque preces, divosque 1n vota vocasset:
⁶ di, quibus imperium est pelagi, quorum aequora curro,
vobis laetus ego hoc candentem in litore taurum
constituam ante aras, voti rem, extaque salsos
proiciam in fluctus, et vina liquentia fundam.'
208 sudes. 238 porriciam.


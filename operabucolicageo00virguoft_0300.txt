268 P. VERGIU MARoms

arma inter nubem caeli in regione serena
per sudum rutilare vident et pulsa tonare.
obstipuere animis alii ; sed Tro'l'us heros 530
adgnovit sonitum et divae promissa parentis.
tum memorat 2 ‘ ne ver0, hospes, ne quaere profecto,
quem casum portenta ferant ; ego poscor Olympo,
hoc signum cecinit missuram diva creatrix,
si bellum ingrueret, Vulcaniaque arma per auras
laturam auxilio.
heu quantae miseris caedes Laurentibus instant l
quas poenas mihi, Turne, dabis ! quam multa sub undas
scuta virum galeasque et fortia corpora volves,
Thybri pater Ε poscant acies et foedera rumpant) 540
haec ubi dicta dedit, solio se tollit ab alto ;
et primum Herculeis sopitas ignibus aras
excitat, hesternumque Larem parvosque Penates
laetus adit ; mactat lectas de more bidentes
Euandrus pariter, pariter Troiana iuventus.
post hinc ad naves graditur, sociosque revisit ;
quorum de numero, qui sese in bella sequantur,
praestantes virtute legit3 pars cetera prona
fertur aqua segnisque secundo defluit amni,
nuntia ventura Ascanio rerumque patrisque. 550
dantur equi Teucris Tyrrhena petentibus arva ;
ducunt exsortem Aeneae, quem fulva leonis
pellis obit totum, praefulgens unguibus aureis.
fama volat parvam subito vulgata per urbem,
ocius ire equites Tyrrheni ad litora regis.
vota metu duplicant matres, propiusque periclo
it timor, et maior Martis iam apparet imago.
tum pater Euandrus dextram complexus euntis
haeret, inexpletus lacrimans, ac talia fatur :

‘ o mihi praeteritos referat si Iuppiter annos, 560
qualis eram, cum primam aciem Praeneste sub ipsa
stravi scutorumque incendi victor acervos,
et regem hac Erulum dextra sub Tartara misi ε

529 sonare. 543 externum. 559 inexpletum.


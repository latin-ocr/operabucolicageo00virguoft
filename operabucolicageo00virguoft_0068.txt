40

P. VERGILI MARONIS

sin maculae incipient rutilo inmiscerier igni,
omnia tum pariter vento nimbisque videbis
fervere. non illa quisquam me nocte per altum
ire neque a terra moneat convellere funem.
at si, cum referetque diem condetque relatum,
lucidus orbis erit, frustra terrebere nimbis,
et claro silvas cernes Aquilone moveri. 460
denique quid Vesper serus vehat, unde serenas
ventus agat nubeS‚ quid cogitet umidus Auster,
sol tibi signa dabit. solem quis dicere falsum
audeat? ille etiam caecos instare tumultus
saepe monet fraudemque et operta tumescere bella.
ille etiam exstincto miseratus Caesare Romam,
cum caput obscura nitidum ferrugine texit, ἢ
inpiaque aeternam timuerunt saecula noctem.
tempore quamquam illo tellus quoque et aequora

pont1
obscenaeque canes inportunaeque volucres 470
signa dabant. quotiens Cyclopum effervere in agros
vidimus undantem ruptis fornacibus Aetnam,
flammarumque globos liquefactaque volvere saxa !
armorum sonitum toto Germania caelo
audiit, insolitis tremuerunt motibus AlpeS.
vox quoque per lucos vulgo exaudita silentes
ingens, et simulacra modis pallentia miris
visa sub obscurum noctis, pecudesque locutae,
infandum! sistunt amnes terraeque dehiscunt,
et maestum inlacrimat templis ebur aeraque sudant.
proluit insano contorquens vertice silvas 481
fluviorum rex Eridanus, camposque per omnes
cum stabulis armenta tulit. nec ternpore eodem
tristibus aut extis fibrae apparere minaces
aut puteis manare cruor cessavit, et altae
per noctem resonare lupis ululantibus urbeS.
non alias caelo ceciderunt plura sereno
fulgura, nec diri totiens arsere cometae.

454 incipiunt. 461 ferat.


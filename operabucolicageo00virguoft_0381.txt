AENElDos ΜΒ. XI 347

continuo in montes sese avius abdidit altos 810
occiso pastore lupus magnove iuvencO,
conscius audacis facti, caudamque remulcens
subiecit pavitantem utero, silvasque petivit :
haud secus ex oculis se turbidus abstulit Arruns,
contentusque fuga mediis se inmiscuit armis.
illa manu moriens telum trahit 3 ossa sed inter
ferreus ad costas alto stat vulnere mucro.
labitur exsanguis 3 labuntur frigida leto
lumina; purpureus quondam color ora reliquit.
turn sic exspirans Accam, ex aequalibus unam, 820
adloquitur, fida ante alias quae sola Camillae,
quicum partiri curas ; atque haec ita fatur ε
‘ hactenus, Acca soror, potui 3 nunc vulnus acerbum
conficit, et tenebris nigrescunt omnia circum.
effuge et haec Turno mandata novissima perfer :
succedat pugnae Troianosque arceat urbe.
iamque vale.' simul his dictis linquebat habenas,
ad terram non sponte fluens. tum frigida toto
paulatim exsolvit se corpore, lentaque colla
et captum leto posuit caput, arma relinquens, 830
vitaque cum gemitu fugit indignata sub umbras.
tum vero inmensus surgens ferit aurea clamor
sidera ; deiecta crudescit pugna Camilla ;
incurrunt densi simul omnis copia Teucrum
Tyrrhenique duces Euandrique Arcades alae.
at Triviae custos iamdudum in montibus Opis
alta sedet summis, spectatque interrita pugnas.
utque procul medio iuvenum in clamore furentum
prospexit tristi mulcatam morte Camillam,
ingemuitque deditque has 1m0 pectore voces: 840
‘ heu nimium, virgo, nimium crudele luisti
supplicium, Teucros conata lacessere bello!
nec tibi desertae in dumis coluisse Dianam
profuit, aut nostras umero gessisse pharetras.
non tamen indecorem tua te regina reliquit
826 urbi. 830 relinquunt. 844 sagittas.


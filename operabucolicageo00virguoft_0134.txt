106 P. VERGILI MARONIS

artificumque manus inter se operumque laborem

miratur, videt Iliacas ex ordine pugnas

bellaque lam fama totum vulgata per orbern,

Atridas Priamumque et saevum ambobus Achillem.

constitit, et lacrimans ‘quis iarn locus‚' inquit,
‘ Achate,

quae regio in terris nostri non plena laboris? 460

en Priamus Ξ sunt hic etiam sua praemia laudi ;

sunt lacrimae rerum et mentem mortalia tangunt.

solv'e metus; feret haec aliquam tibi fama salutem.'

sic ait, atque animum pictura pascit inani

multa gemens, largoque umectat flumine vultum.

namque videbat, uti bellantes Pergama circum

hac fugerent Grai, premeret Troiana iuventus ;

hac Phryges, instaret curru cristatus Achilles.

nec procul hinc Rhesi niveis tentoria velis

adgnoscit lacrimans, primo quae prodita somno 470

Tydides multa vastabat caede cruentus,

ardentesque avertit equos in castra, priusquam

pabula gustassent Troiae Xanthumque bibissent.

parte alia fugiens amissis Troilus armis,

infelix puer atque inpar congressus Achilli,

fertur equis curruque haeret resupinus inani,

lora tenens tamen ; huic cervixque comaeque
trahuntur

per terram, et versa pulvis inscribitur hasta.

interea ad templum non aequae Palladis ibant

crinibus Iliades passis peplumque ferebant 480

suppliciter, tristes et tunsae pectora palmis :

diva solo fixos oculos aversa tenebat.

ter circum Iliacos raptaverat Hectora muros

exanimumque auro corpus vendebat Achilles·

tum vero ingentem gemitum dat pectore ab lino,

ut spolia, ut currus, utque ipsum corpus amici

tendentemque manus Priamum conspexit inermes.

se quoque principibus permixtum adgnovit Achivis,

ansque acies et nigri Memnonis arma.

 


318 P. VERGILI MARONIS

defendit, multosque palus Laurentia, silva 709

pastus harundinea‚ postquam inter retia ventum est,

substitit, infremuitque ferox, et inhorruit armos3

nec cuiquam irasci propiusque accedere virtus,

sed iaculis tutisque procul clamoribus instant:

haud aliter, iustae quibus est Mezentius irae,

non ulli est animus stricto concurrere ferro;

missilibus longe et vasto clamore lacessunt:

ille autern inpavidus partes cunctatur in omnes,

dentibus infrendens, et tergo decutit hastas.

venerat antiquis Corythi de finibus Acron, 7¹9

Graius homo, infectos linquens profugus hymenaeos;

hunc ubi miscentem longe media agmina vidit,

purpureum pinnis et pactae coniugis ostro:

inpastus stabula alta leo ceu saepe peragrans—

suadet enim vesana fames—si forte fugacem

conspexit capream aut surgentem in cornua cervum,

gaudet, hians mmane, comasque arrexit, et haeret

visceribus super incumbens· ; lavit inproba taeter

ora cruor:

sic ruit in densos alacer Mezentius hostes·

sternitur infelix Acron, et calcibus atram 730

tundit humum exspirans, infractaque tela cruentat.

atque idem fugientem haud est dignatus Oroden

sternere, nec iacta caecum dare cuspide vulnus;

obvius adversoque occurrit, seque viro vir

contulit, haud furto melior sed fortibus armis.

tum super abiectum posito pede nixus et hasta:

pars belli haud temnenda, viri, iacet altus Orodes?

conclamant socii laetum paeana secuti.

ille autern exspirans: ‘ non me, quicumque es, inulto,

victor, nec longum laetabere ; te quoque fata 740

prospectant paria, atque eadem mox arva tenebis!

ad quem subridens mixta Mezentius ira :

nunc morere : ast de me divom pater atque hominum
rex

viderit.'

hoc dicens eduxit corpore telum3


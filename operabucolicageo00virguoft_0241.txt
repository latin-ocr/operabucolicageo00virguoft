AENEIDOS LIB. V1 2 1 1

tendere iter pinnis: talis sese halitus atris κο
faucibus effundens supera ad convexa ferebat:
[unde locum Grai dixerunt nomine Aornon.]
quattuor hic primum nigrantes terga iuvencos
constituit, frontique invergit vina sacerdos;
et summas carpens media inter cornua saetas
ignibus inponit sacris, libamina prima,
voce vocans Hecaten, caeloque Ereboque potentem.
supponunt alii cultros, tepidumque cruorem
succipiunt pateris. ipse atri velleris agnam
Aeneas matri Eumenidum magnaeque sorori 250
ense ferit, sterilemque tibi, Proserpina, vaccam.
tum Stygio regi nocturnas incohat aras,
et solida inponit taurorum viscera flammis,
pingue super oleum fundens ardentibus extis.
ecce autem, primi sub lumina solis et ortus,
sub pedibus mugire solum, et iuga coepta moveri
silvarum, visaeque canes ululare per umbram,
adventante dea. ‘procul 0, procul este, profani,'
conclamat vates, ‘totoque absistite luco:
tuque invade viam, vaginaque eripe ferrum; 260
nunc animis opus, Aenea, nunc pectore firmo?
tantum effata, furens antro se inmisit aperto:
ille ducem haud timidis vadentem passibus aequat.

di, quibus imperium est animarum, umbraeque

silente5‚

et Chaos, et Phlegethon, loca nocte tacentia late,
sit mihi fas audita loqui3 sit numine vestro
pandere res alta terra et caligine mersas.

ibant obscuri sola sub nocte per umbram,
perque domos Ditis vacuas et inania regna:
quale per incertam lunam sub luce maligna 270
est iter in silvis, ubi caelum condidit umbra
Iuppiter, et rebus nox abstulit atra colorem.
vestibulum ante ipsum primisque in fau cibus Orci
Luctus et ultrices posuere cubilia Curae,

241 SUDCI'. 254 superque. 273 prlmlS.


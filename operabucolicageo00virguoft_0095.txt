GEoRGICON LIB.111 67

Cinyphii tondent hirci saetasque comantes
usum in castrorum et miseris velamina nautis.
pascuntur vero silvas et summa Lycaei
horrentesque rubos et amantes ardua dumos3
atque ipsae memores redeunt in tecta suosque
ducunt, et gravido superant vix ubere limen.
ergo omni studio glaciem ventosque nivales,
quo minor est illis curae mortalis egestas,
avertes victumque feres et virgea laetus 320
pabula, nec tota claudes faenilia bruma.
at vero Zephyris cum laeta vocantibus aestas
in saltus utrumque gregem atque in pascua mittet,
Luciferi primo cum sidere frigida rura
carpamus, dum mane novum, dum gramina canent,
et ros in tenera pecori gratissimus herba.
inde ubi quarta sitim caeli collegerit hora
et cantu querulae rumpent arbusta cicadae,
ad puteos aut alta greges ad stagna iubebo
currentem ilignis potare canalibus undam3 330
aestibus at mediis umbrosam exquirere vallem,
sicubi magna Iovis antiquo robore quercus
ingentes tendat ramos, aut sicubi nigrum
ilicibus crebris sacra nemus accubet umbra;
tum tenues dare rursus aquas et pascere rursus
solis 'ad occasum, cum frigidus ae'ra vesper
temperat et saltus reficit iam roscida luna
litoraque alcyonem resonant, acalanthida dumi.

quid tibi pastores Libyae, quid pascua versu
prosequar et raris habitata mapalia tectis? 340
saepe diem noctemque et totum ex ordine mensem
pascitur itque pecus longa 1n deserta sine ullis
hospitiis: tantum campi iacet. omnia secum
armentarius Afer agit, tectumque Laremque
armaque Amyclaeumque canem Cressamque phare-

tram ;
non secus ac patriis acer Romanus in armis
323 mittes. 329 iubeto.


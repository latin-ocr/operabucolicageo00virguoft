P. VERGILI MARONIS

erupere, aut ut nervo pulsante sagittae,
prima leves ineunt si quando proelia Parthi.

quis deus hanc, Musae, quis nobis extudit artem?
unde nova ingressus hominum experientia cepit?
pastor Aristaeus fugiens Pene'l'a Tempe
amissis, ut fama, apibus morboque fameque
tristis ad extremi sacrum caput adstitit amnis
multa querens, atque hac adfatus voce parentem: 320
mater, Cyrene mater, quae gurgitis huius
ima tenes, quid me praeclara stirpe deorum—
si modo, quem perhibes, pater est Thymbraeus

Apollo—

invisum fatis genuisti? aut quo tibi nostri
pulsus amor? quid me caelum sperare iubebas?
en etiam hunc 1psum vitae mortalis honorem,
quern mihi vix frugum et pecudum custodia sollers
omnia temptanti extuderat, te matre relinquo.
quin age et ipsa manu felices erue silvas,
fer stabulis inimicum ignem atque interfice messes, 330
ure sata et validam in vites molire bipennem,
tanta meae si te ceperunt taedia laudis.'

at mater sonitum thalamo sub fluminis alti
sensit. earn circum Milesia vellera Nymphae
carpebant hyali saturo fucata colore,
Drymoque Xanthoque Ligeaque Phyllodoceque,
caesariem effusae nitidam per candida colla,
[Nesaee Spioque Thaliaque Cymodoceque,]
Cydippeque et flava Lycorias, altera virgo,
altera turn primos Lucinae experta labores, 340
Clioque et Beroe soror, Oceanitides ambae,
ambae auro, pictis incinctae pellibus ambae,
atque Ephyre atque Opis et Asia Deiopea
et tandem positis velox Arethusa sagittis.
inter quas curam Clymene narrabat inanem
Vulcani, Martisque dolos et dulcia furta,
aque Chao densos divom numerabat amores-

327 pecorum. 331 duram.


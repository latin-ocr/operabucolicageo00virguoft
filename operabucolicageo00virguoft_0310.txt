278 P. VERGILr MARONIS

sat fatis Venerique datum, tetigere quod arva
fertilis Ausoniae Troes. sunt et mea contra
fata mihi, ferro sceleratam exscindere gentem,
coniuge praerepta3 nec solos tangit Atridas
iste dolor, solisque licet capere arma Mycenis.
sed periisse semel satis est: peccare fuisset 140
ante satis, penitus modo non genus omne perosos
femineum: quibus haec medii fiducia valli
fossarumque morae, leti discrimina parva,
dant animos. at non viderunt moenia Troiae
Neptuni fabricata manu considere 1n ignes?
sed vos, o lecti, ferro quis scindere vallum
apparat et mecum invadit trepidantia castra?
non armis mihi Vulcani, non mille carinis
est opus in Teucros. addant se protinus omnes
Etrusci socios. tenebras et inertia furta 150
Palladii, caesis summae custodibus arcis,
ne timeant, nec equi caeca condemur in alvo ;
luce palam certum est igni circumdare muros.
haud sibi cum Danais rem faxo et pube Pelasga
esse ferant, decumum quos distulit Hector in annum.
nunc ade0, melior quoniam pars acta diei,
quod superest, laeti bene gestis corpora rebus
procurate, viri, et pugnam sperate parari.’
interea vigilum excubiis obsidere portas
cura datur Messapo et moenia cingere flammis ; 160
bis septem Rutuli, muros qui milite servent,
delecti· 3 ast illos centeni quemque sequuntur,
purpurei cristis iuvenes auroque corusci.
discurrunt variantque vices fusique per herbam
indulgent vino, et vertunt crateras aeuos.
collucent ignes 3 noctem custodia ducit
insomnem ludo.

haec super e vallo prospectant Troes, et armis
alta tenent 3 nec non trepidi formidine portas
explorant, pontesque et propugnacula iungunt, 170

135 datum est. 143 discrimine parvo. 155 putent.


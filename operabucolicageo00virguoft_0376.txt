342 P. VERGILI MARONIS ,ξ

sem1animes volvuntur equi 3 pugna aspera surgit.
Orsilochus Remuli, quando ipsum horrebat adire,
hastam intorsit eqUO, ferrumque sub aure reliquit ;
quo sonipes ictu furit arduus, altaque iactat
vulneris inpatiens arrecto pectore crura.
volvitur ille excussus humi. Catillus Iollan 640
ingentemque animis ingentem corpore et armis
deicit Herminium, nudo cui vertice fulva
caesaries nudique umeri ; nec vulnera terrent ;
tantus in arma patet. latos huic hasta per armos ἶ
acta tremit duplicatque virum transfixa dolore.
funditur ater ubique cru0r3 dant funera ferro
certantes pulchramque petunt per vulnera mortem.
at medias inter caedes exsultat Amazon,
unum exserta latus pugnae, pharetrata Camilla ;
et nunc lenta manu spargens hastilia denset, 650
nunc validam dextra rapit indefessa bipennem ;
aureus ex umero sonat arcus et arma Dianae.
illa etiam, si quando in tergum pulsa recessit,
spicula converso fugientia derigit arcu.
at circum lectae comites, Larinaque virgo
Tullaque et aeratam quatiens Tarpeia securim,
Italides, quas ipsa decus sibi dia Camilla
delegit, pacisque bonas bellique ministras :
quales Threiciae curn flumina Thermodontis
pulsant et pictis bellantur Amazones armis, 660
seu circum Hippolyten, seu cum se Martia curru
Penthesilea refert, magnoque ululante tumultu
feminea exsultant lunatis agmina peltis.
quern telo primum, quem postremum, aspera virgo,
deicis? aut quot humi morientia corpora fundis?
Euneum Clytio primurn patre ; cuius apertum
adversi longa transverberat abiete pectus.
sanguinis ille vomens rivos cadit, atque cruentam
mandit humum, moriensque suo se in vulnere
versat.
650 densat. 653 in tergum, si quand0.

 


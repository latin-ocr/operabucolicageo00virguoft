AENEIDOS LIB. XI 349

moenibus in patriis, atque inter tuta domorum,
confixi exspirant animaS. pars claudere portas ;
nec sociis aperire viam, nec moenibus audent
accipere orantes 3 oriturque miserrima caedes
defendentum armis aditus, inque arma ruentum.
exclusi ante oculos lacrimantumque ora parentum
pars in praecipites fossas urguente ruina
volvitur, inmissis pars caeca et concita frenis
arietat in portas et duros obice postes. 890
ipsae de muris summo certamine matres—
monstrat amor verus patriae—ut videre Camillam,
tela manu trepidae iaciunt, ac robore duro
stipitibus ferrum sudibusque imitantur obustis
praecipites, primaeque mori pro moenibus ardent.
interea Turnum in silvis saevissimus inplet
nuntius, et iuveni ingentem fert Acca tumultum ε
deletas Volscorum acies, cecidisse Camillam,
ingruere infensos hostes, et Marte secundo
omnia corripuisse, metum iam ad moenia ferri. 900
ille furens—et saeva Iovis sic numina poscunt-—
deserit obsessos colles, nemora aspera linquit.
vix e conspectu exierat campumque tenebat,
curn pater Aeneas, saltus ingressus apertos,
exsuperatque iugum, silvaque evadit opaca.
sic ambo ad muros rapidi totoque feruntur
agmine, nec longis inter se passibus absunt 3
ac simul Aeneas fumantes pulvere campos
prospexit longe Laurentiaque agmina vidit,
et saevum Aenean adgnovit Turnus 1n armis 910
adventumque pedum flatusque audivit equorum.
continuoque ineant pugnas et proelia temptent,
ni roseus fessos 1am gurgite Phoebus Hibero
tinguat equos noctemque die labente reducat.
considunt castris ante urbem et moenia vallant.

8 8 2 intra.


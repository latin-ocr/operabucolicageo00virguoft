AENEIDOS LIB. ΙΙ 129

custodes sufferre valent. labat ariete crebro
ianua, et emoti procumbunt cardine postes.
fit via vi ε rumpunt aditu5‚ primosque trucidant
inmissi Danai, et late loca milite complent.
non sic, aggeribus ruptis cum spumeus amnis
exiit oppositasque evicit gurgite moles,
fertur in arva furens cumulo, camposque per omnes
cum stabulis armenta trahit. vidi ipse furentem
caede Neoptolemum, geminosque in limine Atridas :
vidi Hecubam centumque nurUS, Priamumque per
araS 501

sanguine foedantem quos ipse sacraverat ignes.
quinquaginta illi thalami, spes tanta nepotum,
barbarico postes auro spoliisque superbi,
procubuere ε tenent Danai, qua deficit ignis.

forsitan et Priami fuerint quae fata, requiras.
urbis uti captae casum convulsaque vidit
limina tectorum, et medium in penetralibus hostem,
arma diu senior desueta trementibus aevo
circumdat nequiquam umeriS, et inutile ferrum 510
cingitur, ac densos fertur moriturus in hostes.
aedibus in mediis nudoque sub aetheris axe
ingens ara fuit iuxtaque veterrima laurus,
incumbens arae atque umbra complexa Penates.
hic Hecuba et natae nequiquam altaria circum,
praecipites atra ceu tempestate columbae,
condensae et divom amplexae simulacra sedebant.
ipsum autem sumptis Priamum iuvenilibus armis
ut vidit, ‘ quae mens tam dira, miserrime coniunx,
inpulit his cingi telis ? aut quo ruis ?' inquit. 520
non tali auxilio, nec defensoribus istis
tempus eget 3 non, si ipse meus nunc adforet Hector.
huc tandem concede ; haec ara tuebitur omnes,
aut moriere simul.' sic ore effata recepit
ad sese, et sacra longaevum in sede locavit.
ecce autem elapsus Pyrrhi de caede Polites,

unus natorum Priami, per tela, per hostes
K


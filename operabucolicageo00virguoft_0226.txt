Ι 196 P. VERGILI MARONIS

Albani docuere suos; hinc maxima porro 600

xaccepit Roma, et patrium servavit honorem3

Troiaque nunc pueri, Troianum dicitur agmen. l

hac celebrata tenus sancto certamina patri. ³
hic primum fortuna fidem mutata novavit.

dm variis tumulo referunt sollemnia ludis,

Irim de caelo misit Saturnia Iuno

Iliacam ad classem, ventosque adspirat eunti,

multa movens, necdum antiquum saturata dolorem.

illa, viam celerans per mille coloribus arcum,

nulli visa cito decurrit tramite virgo: 610

conspicit ingentem concursum, et litora lustrat,

desertosque videt portus classemque relictam.

at procul in sola secretae Troades acta

amissum Anchisen flebant, cunctaeque profundum

pontum aspectabant flentes: ‘heu, tot vada fessis,

et tantum superesse maris !’ vox omnibus una.

urbem orant; taedet pelagi perferre laborem.

ergo inter medias sese haud ignara nocendi

conicit, et faciemque deae vestemque reponit:

fit Beroe, Tmarii coniunx longaeva Dorycli, 620

cui genus et quondam nomen natique fuissent3

ac sic Dardanidum mediam se matribus infert:

o miserae, quas non manus,’ inquit, ‘Achaica bello

traxerit ad letum patriae sub moenibus! 0 gens

infelix! cui te exitio fortuna reservat?

septima post Troiae excidium iam vertitur aestas,

cum freta, cum terras omnes, tot inhospita saxa

sideraque emensae ferimur, dum per mare magnum

Italiam sequimur fugientem, et volvimur undis.

hic Erycis fines fraterni, atque hospes Acestes: 630

quis prohibet muros iacere, et dare civibus urbem?

o patria, et rapti nequiquam ex hoste Penates,

nullane' 1am Troiae dicentur moenia? nusquam

Hectoreos amnes, Xanthum et Simoenta, videbo?

quin agite et mecum infaustas exurite puppes.

nam mihi Cassandrae per somnum vatis imago


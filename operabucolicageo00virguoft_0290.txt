258 P. VERGILI MARONIS

ergo et, quam petitiS, iuncta est mihi foedere dextra, ⁴

et lux cum primum terris se crastina reddet, 170
auxilio laetos dimittam opibusque iuvabo.
interea sacra haec, quando huc venistis amici,
annua, quae differre nefas, celebrate faventes
nobiscum, et iam nunc sociorum adsuescite mensis.'
haec ubi dicta, dapes iubet et sublata reponi
pocula, gramineoque viros locat ipse sedili;
praecipuumque toro et villosi pelle leonis
accipit Aenean solioque invitat acerno.
tum lecti iuvenes certatim araeque sacerdos 179
viscera tosta ferunt taurorum onerantque canistris
dona laboratae Cereris Bacchumque ministrant.
vescitur Aeneas simul et Troiana iuventus
perpetui tergo bovis et lustralibus extis.
postquam exempta fames et amor compressus edendi,
rex Euandrus ait: ‘ non haec sollemnia nobis,
has ex more dapes, hanc tanti numinis aram
vana superstitio veterumque· ignara deorum
inposuit; saeviS‚ hospes Troiane, periclis
servati facimus meritosque novamus honores.
iam primum saxis suspensam hanc aspice rupem, 190
disiectae procul ut moles, desertaque montis
stat domus, et scopuli ingentem traxere ruinam.
hic spelunca fuit, vasto submota recessu,
semihominis Caci facies quam dira tenebat,
solis inaccessam radiis3 semperque recenti
caede tepebat humUS‚ foribusque adfixa superbis
ora virum tristi pendebant pallida tabo.
huic monstro Vulcanus erat pater; illius atros
ore vomens ignes magna se mole ferebat.
attulit et nobis aliquando optantibus aetas 200
auxilium adventumque dei. nam maximus ultor,
tergemini nece Geryonae spoliisque superbus,
Alcides aderat, taurosque hac victor agebat
ingentes, vallemque boves amnemque tenebant.

194 tegebat.


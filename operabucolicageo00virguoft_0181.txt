AENEIDos LIB. 111 151

et quo quemque modo fugiasque ferasque laborem,
expediet, cursusque dabit venerata secundos· 460
haec sunt, quae nostra liceat te voce moneri.
vade age et ingentem factis fer ad aethera Troiam.’

quae postquam vates sic ore effatus amico est,
dona dehinc auro gravia sectoque elephanto
imperat ad naves ferri, stipatque carinis
ingens argentum Dodonaeosque lebetas,
loricam consertam hamis auroque trilicem,
et conum insignis galeae cristasque comantes,
arma Neoptolemi. sunt et sua dona parenti.
addit equos additque duces, 470
remigium supplet, socios simul instruit armis.

interea classem velis aptare iubebat
Anchises, fieret vento mora ne qua ferenti.
quem Phoebi interpres multo compellat honore ι
coniugio, Anchisa, Veneris dignate superbo,
cura deum, bis Pergameis erepte ruinis,
ecce tibi Ausoniae tellus z hanc arripe velis.
et tamen hanc pelago praeterlabare necesse est :
Ausoniae pars illa procul, quam pandit Apollo.
vade,’ ait, ‘o felix nati pietate. quid ultra 480
provehor et fando surgentes demoror Austros ? ’
nec minus Andromache digressu maesta supremo
fert picturatas auri subtegmine vestes
et Phrygiam Ascanio chlamydem, nec cedit honore,
textilibusque onerat donis ac talia fatur:
‘accipe et haec, manuum tibi quae monimenta

mearum
sint, puer, et longum Andromachae testentur amorem,
coniugis Hectoreae. cape dona extrema tuorum,
0 rukhi sola mei super Astyanactis imago.
sic oculos, sic ille manus, sic ora ferebat, 490
et nunc aequali tecum piibesceret aevo?
hos ego digrediens lacrimis adfabar obortis:
‘vivite felices, quibus est fortuna peracta
475 Anchisae=Anchise. 484 honori.


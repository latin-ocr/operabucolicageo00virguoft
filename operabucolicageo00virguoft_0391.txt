AENEIDOS LIB. XII 357

talibus 1ncensa est iuvenum sententia dictis
iam magis atque magi-s, serpitque per agmina murmur· ,
ipsi Laurentes mutati ipsique Latini. 240
qui sibi lam requiem pugnae rebusque salutem
sperabant, nunc arma volunt, foedusque precantur
infectum, et Turni sortem miserantur iniquam.
his aliud maius Iuturna adiungit, et alto
dat signum caelo, quo non praesentius ullum
turbavit mentes Italas monstroque fefellit.
namque volans rubra fulvus Iovis ales in aethra
litoreas agitabat aves turbamque sonantem
agminis aligeri: subito cum lapsus ad undas
cycnum excellentem pedibus rapit inprobus uncis. 250
arrexere animos Itali, cunctaeque volucres
convertunt clamore fugam—mirabile msu—
aetheraque obscurant pinnis, hostemque per auras
facta nube premunt, donec vi victus et ipso
pondere defecit, praedamque ex unguibus ales
proiecit fluvio, penitusque in nubila fugit.
tum vero augurium Rutuli clamore salutant,
expediuntque manus; primusque Tolumnius augur,
hoc erat, hoc, votis‚' inquit, ‘quod saepe petivi.
accipio, adgnoscoque deos3 me, me duce ferrum 260
corripite, o miseri, quos inprobus advena bello
territat, invalidas ut aves, et litora vestra
vi populat. petet ille fugam, penitusque profundo
vela dabit. vos unanimi densate catervas,
et regem vobis pugna defendite raptum?
dixit, et adversos telum contorsit in hostes
procurrens, sonitum dat stridula cornus, et auras
certa secat. simul hoc, simul ingens clanior, et omnes
turbati cunei, calefactaque corda tumultu.
hasta volans, ut forte novem pulcherrima fratrum 270
corpora constiterant contra, quos fida crearat
una tot Arcadio coniunx Tyrrhena Gylippo,
horum unum ad medium, teritur qua sutilis alvo

245 praestantius. 264 unanimes. densete.


176 x P. VERGILI MARONIS

verum anceps pugnae fuerat fortuna. fuisset3
quem metui moritura? faces in castra tulissem,
inplessemque foros flammis, natumque patremque
cum genere exsfinxem, memet super ipsa dedissem.
Sol, qui terrarum flammis opera omnia lustras,
tuque harum interpres curarum et conscia Iuno,
nocturnisque Hecate triviis ululata per urbes,

et Dirae ultrices, et di morientis Elissae, 610
accipite haec, meritumque malis advertite numen,
et nostras audite preces. si tangere portus
infandum caput ac terris adnare necesse est,

et sic fata Iovis poscunt, hic terminus haeret:

at bello audacis populi vexatus et armis„

finibus extorris, complexu avulsus Iuli,

auxilium inploret, videatque indigna suorum
funera3 nec, cum se sub leges pacis iniquae
tradiderit, regno aut optata luce fruatur,

sed cadat ante diem mediaque inhumatus harena. 62
haec precor3 hanc vocem extremam cum sanguine

fundo. ,

tum vos, o Tyrii, stirpem et genus omne futurum
exercete odiis, cinerique haec mittite nostro
munera. nullus amor populis, nec foedera sunto.
exoriare aliquis nostris ex ossibus ultor,

qui face Dardanios ferroque sequare colonos,

nunc, olim, quocumque dabunt se tempore vires.
litora litoribus contraria, fluctibus undas

inprecor, arma armis3 pugnent ipsique nepotesque.²
haec ait, et partes animum v'ersabat 1n omnes, 630
invisam quaerens quam primum abrumpere lucem.
turn breviter Barcen nutricem adfata Sychaei;
namque suam patria antiqua cinis ater habebat:
‘Annam cara mihi nutrix huc siste sororem3

dic, corpus properet fluviali spargere lympha,

et pecudes secum et monstrata piacula ducat:

sic veniat, tuque ipsa pia tege tempora vitta.

632 Sychaei est.


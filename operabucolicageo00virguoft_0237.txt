AENEIDOS LIB. VI 207

quod minime reris, Graia pandetur ab urbe.'

talibus ex adyto dictis Cumaea Sibylla
horrendas canit ambages antroque remugit,
obscuris vera involvens3 ea frena furenti 100
concutit et stimulos sub pectore vertit Apollo.
ut primum cessit furor, et rabida ora quierunt,
incipit Aeneas heros: ‘non ulla laborum,
o virgo, nova mi facies' lnopinave surgit3
omnia praecepi atque animo mecum ante peregi.
unum oro: quando hic inferni ianua regis
dicitur et tenebrosa palus Acheronte refuso,
ire ad conspectum cari genitoris et ora
contingat3 doceas iter, et sacra ostia pandas.
illum ego per flammas et mille sequentia tela 110
eripui his umeris, medioque ex hoste recepi3
ille, meum comitatus iter, maria omnia mecum
atque omnes pelagique minas caelique ferebat,
invaliduS, vires ultra sortemque senectae.
quin, ut te supplex peterem, tua limina adirem,
idem orans mandata dabat. natique patrisque,
alma, precor, miserere, potes namque omnia, nec te
nequiquam lucis Hecate praefecit ΑΥ ernis.
si potuit Manes arcessere coniugis Orpheus,
Thre'i'cia fretus cithara fidibusque canoris 3 120
si fratrem Pollux alterna morte redemit,
itque reditque viam totiens—quid Thesea magnum,
quid memorem Alciden ?—et mi genus ab Iove

summ0.'

talibus orabat dictis arasque tenebat3
cum sic orsa loqui vates: ‘sate sanguine divom,
Tros Anchisiade, facilis descensus Averno3
noctes atque dies patet atri ianua Ditis3
sed revocare gradum superasque evadere ad auras,
hoc opus, hic labor est. pauci, quos aequus amavit
Iuppiter, aut ardens evexit ad aethera virtus, 130
dis geniti potuere. tenent media omnia silvae,

109 contingam. 115 et tua. 126 Averni.


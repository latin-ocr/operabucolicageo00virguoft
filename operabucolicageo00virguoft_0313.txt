AENEIDOS LIB. IX · 281

venatu adsiduo et totum cognovimus amnem.’

hic annis gravis atque animi maturus Aletes z

‘ di patrii, quorum semper sub numine Troia est,
-non tamen omnino Teucros delere paratis,

cum tales animos iuvenum et tam certa tulistis
pectora.² sic memorans umeros dextrasque tenebat
amborum et vultum lacrimis atque ora rigabat. 251
‘ quae vobis, quae digna, viri, pro laudibus istis
praemia posse rear solvi ? pulcherrima primum

di moresque dabunt vestri ; tum cetera reddet
actutum pius Aeneas atque integer aevi

Ascanius, meriti tanti non inmemor umquam.'
‘immo ego vos, cui sola salus genitore reduct0‚’
excipit Ascanius, ‘per magnos», Nise, Penates
Assaracique Larem et canae penetralia Vestae
obtestor3 quaecumque mihi fortuna fidesque est, 260
in vestris pono gremiis· ‚ revocate parentem,

reddite conspectum; nihil illo triste recept0.

bina dabo argento perfecta atque aspera signis
pocula, devicta genitor quae cepit Arisba,

et tripodas geminos, auri duo magna talenta,

cratera antiquum, quem dat Sidonia Dido.

si vero capere Italiam sceptrisque potiri

contigerit victori et praedae dicere sortem,

vidisti quo Turnus equo, quibus ibat in armis

aureus 3 ipsum illum, clipeum cristasque rubentes 270
excipiam sorti, iam nunc tua praemia, Nise.
praeterea bis sex genitor lectissima matrum

corpora captivosque dabit, suaque omnibus arma ;
insuper his, campi quod rex habet lpse Latinus·

te vero, mea quem spatiis propioribus aetas
insequitur, venerande puer, iam pectore toto

accipio et comitem casus complector 111 omnes.

nulla meis sine te quaeretur gloria rebus3

seu pacem seu bella geram, tibi maxima rerum
verborumque fides? contra quem talia fatur 280

252 pro talibus ausis. 268 ducere. 274 quos.


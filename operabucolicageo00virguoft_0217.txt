AENEIDOS LIB. V 187

seminecem liquit saxo lacerumque viator3
nequiquam longos fugiens dat corpore tortus,
parte ferox, ardensque oculis, et sibila colla
arduus attollens; pars vulnere clauda retentat
nexantem nodis seque in sua membra plicantem.
tali remigio navis se tarda movebat3 280
vela facit tamen, et velis subit ostia plenis.
Sergestum Aeneas promisso munere donat,
servatam ob navem laetus sociosque reductOS.
olli serva datur, operum haud ignara Minervae,
Cressa genus, Pholoe, geminique sub ubere nati.

hoc pius Aeneas misso certamine tendit
gramineum in campum, quem collibus undique curvis
cingebant silvae, mediaque in valle theatri
circus erat 3 quo se multis curn milibus heros
consessu medium tulit exstructoque resedit. 290
hic, qui forte velint rapido contendere cursu,
invitat pretiis animos, et praemia ponit.
undique conveniunt Teucri mixtique Sicani,
Nisus et Euryalus primi,
Euryalus forma insignis viridique iuventa,
Nisus amore pio pueri; quos deinde secutus
regius egregia Priami de stirpe Diores3
hunc Salius simul et Patron, quorum alter Acarnan,
alter ab Arcadio Tegeaeae sanguine gentis;
tum duo Trinacrii iuvenes, Helymus Panopesque, 300
adsueti silvi3‚ comites senioris Acestae3
multi praeterea, quos fama obscura recondit.
Aeneas quibus in mediis sic deinde locutus:
accipite haec animis, laetasque advertite mentes.
nemo ex hoc numero mihi non donatus abibit.
Gnosia bina dabo levato lucida ferro
spicula, caelatamque argento ferre bipennem:
omnibus hic erit unus honos, tres praemia primi
accipient, flavaque caput nectentur oliva:
primus equum phaleris insignem victor habeto; 310

279 nixantem. 28 5 ubera. 299 Arcadia Tegeae de.


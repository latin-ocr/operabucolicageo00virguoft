228 P. VERGILI MARONIS

Fabricium, vel te sulco, Serrane, serentem?
quo fessum rapitis, Fabii? tu Maximus ille es,
unus qui nobis cunctando restituis rem.
excudent alii spirantia mollius aera,
credo equidem, vivos ducent de marmore vultus,
orabunt causas melius, caelique meatus
describent radi0‚ et surgentia sidera dicent: 850
tu regere imperio populos, Romane, memento—
hae tibi erunt artes—pacisque inponere morem,
parcere subiectis et debellare superbos.'
sic pater Anchises, atque haec mirantibus addit:
ν ‘ aspice, ut insignis spoliis Marcellus opimis
” ingreditur, victorque viros supereminet omnes!

hic rem Romanam, magno turbante tumultu,
sistet, eques sternet Poenos Gallumque rebellem,
tertiaque arma patri suspendet capta Qirino.’
atque hic Aeneas, una namque ire videbat 860
egregium forma iuvenem et fulgentibus armis,
sed frons laeta parum, et deiecto lumina vultu ε

‘ quis, pater, ille, virum qui sic comitatur euntem?
filius, anne aliquis magna de stirpe nepotum?
qui strepitus circa comitum! quantum instar in ipso!
sed nox atra caput tristi circumvolat umbra?
tum pater Anchises lacrimis lngressus obortis :

‘ o nate, ingentem luctum ne quaere tuorum.
ostendent terris hunc tantum fata, neque ultra
esse sinent. nimium vobis Romana propago 870
visa potens, superi, propria haec si dona fuissent.
quantos ille virum magnam Mavortis ad urbem
Campus aget gemitus! vel quae, Tiberine, videbis
funera, cum tumulum praeterlabere recentem!
nec puer Iliaca quisquam de gente Latinos
in tantum spe tollet avos; nec Romula quondam
ullo se tantum tellus iactabit alumno.
heu pietas, heu prisca fides, invictaque bello
dextera! non illi se quisquam inpune tulisset

8 52 paci codd. pacis Serv.


AENEIDOS LIB. V 203

ecce deus ramum Lethaeo rore madentem
vique soporatum Stygia super utraque quassat
tempora, cunctantique natantia lumina solvit.
vix primos inopina quies laxaverat artus :
et super incumbens cum puppis parte revulsa
cumque gubernaclo liquidas proiecit in undas
praecipitem, ac socios nequiquam saepe vocantem z 860
ipse volans tenues se sustulit ales ad auras,
currit iter tutum non setius aequore classis,
promissisque patris Neptuni interrita fertur.
iamque adeo scopulos Sirenum advecta subibat,
difficiles quondam, multorumque ossibus alb0s;
tum rauca adsiduo longe sale saxa sonabant,
cum pater amisso fluitantem errare magistro
sensit, et ipse ratem nocturnis rexit in undis,
multa gemens, casuque animum concussus amici :

‘ o nimium caelo et pelago confise sereno, 870
nudus in ignota, Palinure, iacebis harena l ’


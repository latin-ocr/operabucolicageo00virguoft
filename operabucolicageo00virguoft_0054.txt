26

P. VERGILI MARONIS BUCOLICA: ECL. X

a, tibi ne teneras glacies secet aspera plantas Ξ

ibo, et Chalcidico quae sunt mihi condita versu 50
carmina pastoris Siculi modulabor avena.

certum est in silvis, inter spelaea ferarum,

malle pati, tenerisque meos incidere amores
arboribus: crescent illae, cresceti5‚ amores.

interea mixtis lustrabo Maenala Nymphis,

aut acres venabor apros. non me ulla vetabunt
frigora Parthenios canibus circumdare saltuS.

iam mihi per rupes videor lucosque sonantes

ire, libet Partho torquere Cydonia cornu
spicula—tamquam haec sit nostri medicina furoris, 60
aut deus ille malis hominum mitescere discat ἱ

iam neque Hamadryades rursus neque carmina nobis
ipsa placent ; ipsae rursus concedite silvae.

non illum nostri possunt mutare labores,

nec si frigoribus mediis Hebrumque bibamus
Sithoniasque nives hiemis subeamus aquosae,

nec si, cum moriens alta liber aret in ulmo,
Aethiopum versemus oves sub sidere Cancri.

omnia vincit Amor : et nos cedamus Amori.'

haec sat erit, divae, vestrum cecinisse poetam, 70
dum sedet et gracili fiscellam texit hibisco,
Pierides : vos haec facietis maxima Gallo,
Gallo, cuius amor tantum mihi crescit in horas,
quantum vere novo viridis se subicit aanS.
surgamus : solet esse gravis cantantibus umbra,
iuniperi gravis umbra, nocent et frugibus umbrae.
ite domum saturae, venit Hesperu5‚ ite capellae.

 


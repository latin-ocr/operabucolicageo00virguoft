364 P. VERGILI MARONIS

huic Messapus, uti laeva duo forte gerebat
lenta, levis cursu, praefixa hastilia ferro,
horum unum certo contorquens derigit ictu. 490
substitit AeneaS, et se collegit in arma,
poplite subsidens 3 apicem tamen incita summum
hasta tulit summasque excussit vertice cristas,
turn vero adsurgunt irae ; insidiisque subactu5‚
diversos ubi sentit equos currumque referri,
multa Iovem et laesi testatus foederis aras,
iam tandem invadit medios, et Marte secundo
terribilis saevam nullo discrimine caedem
suscitat, irarumque omnes effundit habenas.

quis mihi nunc tot acerba deus, quis carmine

caedes

diversas, obitumque ducum, quos aequore toto 501
inque vicem nunc Turnus agit, nunc Tro'1'us heros„
expediat? tanton’ placuit concurrere motu,
Iuppiter, aeterna gentes in pace futuras?
Aeneas Rutulum Sucronem,—ea prima ruentes
pugna loco statuit Teucros—haud multa morantem,
excipit in latus, et, qua fata celerrima, crudum
transadigit costas et crates pectoris ensem.
Turnus equo deiectum Amycum fratremque Diorem,
congressus pedes, hunc venientem cuspide longa, 510 ,
hunc mucrone ferit curruque abscisa duorum
suspendit capita et rorantia sanguine portat.
ille Talon Tanaimque neci fortemque Cethegum,
tres uno congressu, et maestum mittit Oniten,
nomen Echionium matrisque genus Peridiae3
hic fratres Lycia missos et Apollinis agris,
et iuvenem exosum nequiquam bella Menoeten,
Arcada, piscosae cui circum flumina Lernae
ars fuerat pauperque domus, nec nota potentum
munera, conductaque pater tellure serebat. 520
ac velut inmissi diversis partibus ignes
arentem in silvam et virgulta sonantia lauro:
496 testatur. 497 tamen. 515 nomine. 520 limina.


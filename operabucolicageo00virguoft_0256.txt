226 P. VERGILI MARONIS

hi tibi Nomentum, et Gabios, urbemque Fidenam, q
hi Collatinas inponent montibus arces, ²
Pometios, Castrumque Inui, Bolamque, Coramque. .
haec tum nomina erunt, nunc sunt sine nomine ³
terrae.
quin et avo comitem sese Mavortius addet
Romulus, Assaraci quem sanguinis Ilia mater
educet. viden’ ut geminae stant vertice cristae,
et pater ipse suo superum iam signat honore? 780
en huius, nate, auspiciis illa incluta Roma
imperium terris animos aequabit Olympo,
septemque una sibi muro circumdabit arces,
felix prole virum: qualis Berecyntia mater
invehitur curru Phrygias turrita per urbes,
laeta deum partu, centurn complexa nepotes,
omnes caelicolas, omnes supera alta tenentes·
huc geminas nunc flecte acies, hanc aspice gentem
Romanosque tuos, hic Caesar, et omnis Iuli
progenies, magnum caeli ventura sub axem. 790
hic vir, hic est, tibi quem promitti saepius audis,
Augustus Caesar, Divi genus, aurea condet
saecula qui rursus Latio, regnata per arva
Saturno quondam; super et Garamantas et Indos
proferet imperium3 iacet extra sidera tellus,
extra anni solisque vias, ubi caelifer Atlas
axem umero torquet stellis ardentibus aptum.
huius in adventum iarn nunc et Caspia regna
responsis horrent divom et Maeotia tellus,
et septemgemini turbant trepida ostia Nili. 800
nec vero Alcides tantum telluris obivit,
fixerit aeripedem cervam licet, aut Erymanthi
pacarit nemora, et Lernam tremefecerit arcu3
nec, qui pampineis victor iuga flectit habenis,
Liber, agens celso Nysae de vertice tigres.
et dubitamus adhuc virtutem extendere factis?
aut metus Ausonia prohibet consistere terra?
787 super alta. 801 obibit. 806 virtute . . . vires.


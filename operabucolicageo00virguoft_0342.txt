’ 310 P. VERGILI MARole

Euandri. quem sic Pallas petit ante precatus z 420
‘ da nunc, Thybri pater, ferro, quod missile libro,
fortunam atque viam duri per pectus Halaesi.
haec arma exuviasque viri tua quercus habebit?
audiit illa deus· ; dum texit Imaona Halaesus,
Arcadio infelix telo dat pectus inermum.
at non caede viri tanta perterrita Lausus,
pars ingens belli, sinit agmina : primus Abantem
oppositum interimit, pugnae nodumque moramque.
sternitur Arcadiae proles, sternuntur Etrusci,
et vos, 0 Grais inperdita corpora, Teucri. 430
agmina concurrunt ducibusque et viribus aequis.
extremi addensent acies ; nec turba moveri
tela manusque sinit. hinc Pallas instat et urguet,
hinc contra Lausus—nec multum discrepat aetas—-
egregii forma, sed quis fortuna negarat
in patriam reditus, ipsos concurrere passus
haud tamen inter se magni regnator Olympi ;
mox illos sua fata manent maiore sub hoste.

interea soror alma monet succedere Lauso
Turnum, qui volucri curru medium secat agmen. 440
ut vidit socios : ‘tempus desistere pugnae ;
solus ego in Pallanta feror ; soli mihi Pallas
debetur ; cuperem ipse parens spectator adesset.’
haec ait3 et socii cesserunt aequore iusso.
at, Rutulum abscessu, iuvenis tum iussa superba
miratus stupet in Turno, corpusque per ingens
lumina volvit, obitque truci procul omnia visu,
talibus et dictis it contra dicta tyranni:
aut spoliis ego iam raptis laudabor opimis,
aut leto 1nsigni· , sorti pater aequus utrique est. 4⁵0
tolle minas! fatus medium procedit 1n aequor.
frigidus Arcadibus coit in praecordia sanguis
desiluit Turnus biiugis· , pedes apparat ire
comminus· utque leo, specula cum vidit ab alta
stare procul campis meditantem 1n proelia taurum,

432 addensant.


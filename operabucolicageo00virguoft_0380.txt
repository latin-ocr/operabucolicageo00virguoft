346 P. VERGILI MAR0N1s

cassida ; tum croceam chlamydemque sinusque
crepantes

carbaseos fulvo in nodum collegerat auro,
pictus acu tunicaS, et barbara tegmina crurum.
hunc virgo, sive ut templis praefigeret arma
Troia, captivo sive ut se ferret in auro,
venatrix unum ex omni certamine pugnae 780
caeca sequebatur, totumque incauta per agmen
femineo praedae et spoliorum ardebat amore ε
telum ex insidiis cum tandem tempore capto
concitat, et superos Arruns sic voce precatur :

‘ summe deum, sancti custos Soractis Apollo,
quem primi colimus, cui pineus ardor acervo
pascitur, et medium freti pietate per ignem
cultores multa premimus vestigia pruna,
da, pater, hoc nostris aboleri dedecus armis,
omnipotens. non exuvias, pulsaeve tropaeum 790
virginis, aut spolia ulla peto 3 mihi cetera laudem
facta ferent 3 haec dira meo dum vulnere pestis
pulsa cadat, patrias remeabo inglorius urbes.'
audiit et voti Phoebus succedere partem
mente dedit, partem volucres dispersit in auras ;
sterneret ut subita turbatam morte Camillam,
adnuit oranti ; reducem ut patria alta videret,
non dedit, inque Notos vocem vertere procellae.
ergo, ut missa manu sonitum dedit hasta per auras,
convertere animos acres oculosque tulere 800
cuncti ad reginam Volsci. nihil ipsa neque aurae
nec sonitus memor, aut venientis ab aethere teli,
hasta sub exsertam donec perlata papillam
haesit, virgineumque alte bibit acta cruorem.
concurrunt trepidae comites dominamque ruentem
succipiunt. fugit ante omnes exterritus Arruns,
laetitia mixtoque metu, nec iam amplius hastae
credere, nec telis occurrere virginis audet.
ac velut ille, prius quam tela inimica sequantur,

801 auras (gen.) 806 suscipiunt.

 


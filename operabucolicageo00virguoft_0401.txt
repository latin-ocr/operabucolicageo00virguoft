AENEIDos LIB. XII 367

nusquam acies contra Rutulas, nulla agmina Turni:
infelix pugnae iuvenem in certamine credit
exstinctum, et, subito mentem turbata dolore,
se causam clamat crimenque caputque malorum, 600
multaque per maestum demens effata furorem,
purpureos moritura manu discindit amictus,
et nodum informis leti trabe nectit ab alta.
quam cladem miserae postquam accepere Latinae,
filia prima manu flavos Lavinia crines
et roseas laniata genas, tum cetera circum
turba furit3 resonant late plangoribus aedes,
hinc totam infelix vulgatur fama per urbem.
demittunt mente53 it scissa veste Latinus,
coniugis attonitus fatis urbisque ruina, 610
canitiem inmundo perfusam pulvere turpans
[multaque se incusat, qui non acceperit ante
Dardanium Aenean, generumque 3ἀ5ε11 erit ultro}

interea extremo bellator ln aequore Turnus
palantes sequitur paucos iam segnior, atque
iam minus atque minus successu laetus equorum.
attulit hunc illi caecis terroribus aura
commixtum clamorem, arrectasque inpulit aures
confusae sonus urbis et inlaetabile murmur.
hei mihi, quid tanto turbantur moenia luctu? 620
quisve ruit tantus diversa clamor ab urbe ?'
sic ait, adductisque amens subsistit habenis.
atque huic, in faciem soror ut conversa Metisci
aurigae currumque et equos et lora regebat,
talibus occurrit dictis: ⁴ hac, Turne, sequamur
Troiugenas, qua prima viam victoria pandit· ‚
sunt alii, qui tecta manu defendere possint.
ingruit Aeneas Italis et proelia miscet3
et nos saeva manu mittamus funera Teucris.
nec numero inferior, pugnae nec honore recedes? 630
Turnus ad haec:
‘o soror, et dudum adgnovi, cum prima per artem

605 floros. 607 latae.


GEoRGICON ΜΒ. 11 55

quid memorandum aeque Baccheia dona tulerunt?
Bacchus et ad culpam causas dedit ; ille furentes
Centauros leto domuit, Rhoetumque Pholumque
et magno Hylaeum Lapithis cratere minantem.

o fortunatos nimium, sua si bona norint,
agricolas, quibus ipsa procul discordibus armis
fundit humo facilem victum iustissima tellus l 460
si non ingentem foribus domus alta superbis
mane salutantum totis vomit aedibus undam,
nec varios inhiant pulchra testudine postes,
inlusasque auro vestes Ephyreiaque aera,
alba neque Assyrio fucatur lana veneno, ’
nec casia liquidi corrumpitur usus olivi 3
at secura quies et nescia fallere vita,
dives opum variarum, at latis otia fundis,
speluncae, vivique lacus, et frigida Tempe,
mugitusque boum, mollesque sub arbore somni 470
non absunt3 illic saltus ac lustra ferarum,
et patiens operum exiguoque adsueta iuventus,
sacra deum, sanctique patres 3 extrema per illos
Iustitia eircedens terris vestigia fecit.

me vero primum dulces ante omnia Musae,
quarum sacra fero ingenti percussus amore,
accipiant, caelique vias et sidera monstrent,
defectus solis varios lunaeque labores 3
unde tremor terri5‚ qua vi maria alta tumescant
obicibus ruptis rursusque in se ipsa residant, 480
quid tantum Oceano properent se tinguere soles
hiberni, vel quae tardis mora noctibus obstet.
sin, has ne possim naturae accedere partes,
frigidus obstiterit circum praecordia sanguis,
rura mihi et rigui placeant in vallibus amnes,
flumina amem silvasque inglorius o ubi campi
Spercheosque et virginibus bacchata Lacaenis
T aneta, o qui me gelidis convallibus Haemi
sistat, et ingenti ramorum protegat umbra?

464 inclusas. 467 vitam. 488 gelidis in vallibus.


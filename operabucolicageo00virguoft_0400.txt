366 P. VERGILI MARONIS

continuo pugnae accendit maioris imago; 560
Mnesthea Sergestumque vocat fortemque Serestum
ductores, tumulumque capit, qua cetera Teucrum
concurrit legio, nec scuta aut spicula densi
deponunt. celso medius stans aggere fatur:
ne qua meis esto dictis mora; Iuppiter hac stat3
neu quis ob inceptum subitum mihi segnior ito.
urbem hodie, causam belli, regna ipsa Latini,
ni frenum accipere et victi parere fatentur,
eruam et aequa solo fumantia culmina ponam.
scilicet exspectem, libeat dum proelia Turno 570
nostra pati, rursusque velit concurrere victus?
hoc caput, o cives, haec belli summa nefandi.
ferte faces propere foedusque reposcite flammis.⁷
dixerat, atque animis pariter certantibus omnes
dant cuneum densaque ad muros mole feruntur.
scalae inproviso subitusque apparuit ignis.
discurrunt alii ad portas primosque trucidant,
ferrum alii torquent et obumbrant aethera telis.
ipse inter primos dextram sub moenia tendit
Aeneas, magnaque incusat voce Latinum, 580
testaturque deos iterum se ad proelia cogi,
bis iam Italos hostes, haec iam altera foedera rumpi.
exoritur trepidos inter discordia cives:
urbem alii reserare iubent et pandere portas
Dardanidis, ipsumque trahunt in moenia regem3
arma ferunt alii et pergunt defendere muros:
inclusas ut cum latebroso in pumice pastor
vestigavit apes fumoque inplevit amar0;
illae intus trepidae rerum per cerea castra
discurrunt magnisque acuunt stridoribus iras; 590
volvitur ater odor tecti53 tum murmure caeco
intus saxa sonant3 vacuas it fumus ad auras.

accidit haec fessis etiam fortuna Latinis,
quae totam luctu concussit funditus urbem.
regina ut tectis venientem prospicit hostem,
incessi murOS, ignes ad tecta volare,

5¹.-41—ss-...w ,ΛΔ-.-ψ ...ΛΦ Α Α


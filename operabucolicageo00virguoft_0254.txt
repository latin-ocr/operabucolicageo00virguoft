Ν.

224 P. VERGILI MARONIS

 

interea videt Aeneas in valle reducta
seclusum nemus et virgulta sonantia silvae,
Lethaeungque domos placidas qui praenatat amnem.
hunc circum innumerae gentes populique volabant;
ac velut in pratis ubi apes aestate serena
floribus insidunt varii3‚ et candida circum
lilia funduntur3 strepit omnis murmure campus.
horrescit visu subito causasque requirit 710
inscius Aeneas, quae sint ea flumina porro,
quive viri tanto complerint agmine ripas,
§um pater Anchises: ‘animae, quibus altera fato
*corpora debentur, Lethaei ad fluminis undam
securos latices et longa oblivia potant.
has equidem memorare tibi atque ostendere coram,
iampridem hanc prolem cupio enumerare meorum:
quo magis Italia mecum laetere reperta.'
ιο pater, anne aliquas ad caelum hinc ire putandum
est
sublimes animas, iterumque in tarda reverti 720
corpora? quae lucis miseris tam dira cupido?'
‘ dicam equidem, nec te suspensum, nate, tenebo'3
suscipit Anchises atque ordine singula pandit.
‘principio caelum ac terras camposque liquentes
lucentemque globum Lunae Titaniaque astra
spiritus intus alit, totamque infusa per artus
mens agitat molem, et magno se corpore miscet.
inde hominum pecudumque genus vitaeque volantum
et quae marmoreo fert monstra sub aequore pontus.
igneus est ollis vigor et caelestis origo 730
seminibus, quantum non noxia corpora tardant
terrenique hebetant artus moribundaque membra.
hinc metuunt cupiuntque, dolent gaudentque, neque
auras
dispiciunt clausae tenebris et carcere caeco.
quin et supremo cum lumine vita reliquit,
non tamen omne malurn miseris nec funditus omnes

704 silvis. 723 suspicit. 734 despiciunt codd. respiciunt Serv.


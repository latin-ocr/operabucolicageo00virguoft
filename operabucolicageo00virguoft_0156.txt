126 P. VERGILI MARONIS

inruimus densis et circumfundimur armis,
ignarosque loci passim et formidine captos
sternimus. adspirat primo fortuna labori.
atque hic successu exsultans animisque Coroebus,
o socii, qua prima‚’ inquit, ‘fortuna salutis
monstrat iter, quaque ostendit se dextra, sequamur:
mutemus clipeos, Danaumque insignia 1iobis
aptemuS. dolus an virtus, quis in hoste requirat? 390
arma dabunt ipsi.' sic fatus deinde comantem
Androgei galeam clipeique insigne decorum
induitur, laterique Argivum adcommodat ensem.
hoc Rhipeus, hoc lpse Dymas, omnisque iuventus
laeta facit· 3 spoliis se quisque recentibus armat.
vadimus inmixti Danais haud numine nostro,
multaque per caecam congressi proelia noctem
conserimus ; multos Danaum demittimus Orco.
diffugiunt alii ad naves, et litora cursu
fida petunt3 pars ingentem formidine turpi 400
scandunt rursus equum, et nota conduntur 1n alvo.
heu nihil invitis fas quemquam fidere divis !

ecce trahebatur passis Priameia virgo
crinibus a templo Cassandra adytisque Minervae,
ad caelum tendens ardentia lumina frustra,
lumina, nam teneras arcebant vincula palmas.
non tulit hanc speciem furiata mente Coroebus,
et sese medium iniecit periturus in agmen.
consequimur cuncti et densis incurrimus armis.
hic primum ex alto delubri culmine telis 410
nostrorum obruimur, oriturque miserrima caedes
armorum facie et Graiarum errore iubarum.
turn Danai gemitu atque ereptae. virginis ira
undique collecti Invadunt, acerrimus Aiax,
et gemini Atridae, Dolopumque exercitus omnis:
adversi rupto ceu quondam turbine xlenti

confligunt, Zephyrusque, Notusque, et laetus Eo‘i's
Eurus equis : stridunt silvae, saevitque tridenti

383 circumfudimus.


AENEIDOS LIB. VI 209

postquam illum vita victor spoliavit Achilles,
Dardanio Aeneae sese fortissimus heros

addiderat socium, non inferiora secutus. 170
sed tum forte cava dum personat aequora concha,
demens, et cantu vocat in certamina divos,

aemulus exceptum Triton, si credere dignum est,
inter saxa virum spumosa inmerserat unda.

ergo omnes magno circum clamore fremebant,
praecipue pius Aeneas. tum iussa Sibyllae,

haud mora, festinant flentes aramque sepulchri
congerere arboribus caeloque educere certant.

itur in antiquam silvam, stabula alta ferarum;

procumbunt piceae3 sonat icta securibus ilex; 180
fraxineaeque trabes cuneis et fissile robur

scinditur; advolvunt ingentes montibus ornos.

nec non Aeneas opera inter talia primus

hortatur socios paribusque accingitur armis.

atque haec 1pse suo tristi cum corde volutat,
aspectans silvam inmensam, et sic forte precatur:

si nunc se nobis ille aureus arbore ramus

ostendat nemore in tanto! quando omnia vere

heu nimium de te vates, Misene, locuta est.'

vix ea fatus erat, geminae cum forte columbae 190

. ipsa sub ora viri caelo venere volantes

et viridi sedere solo. tum maximus heros

maternas adgnoscit aves, laetusque precatur:

este duces, o, si qua via est, cursumque per auras
derigite in lucos, ubi pinguem dives opacat

ramus humum. tuque o dubiis ne defice rebus,

diva parens? sic effatus vestigia pressit

observans, quae signa ferant, quo tendere pergant.
pascentes illae tanturn prodire volando,

quantum acie possent oculi servare sequentum. 200
inde ubi venere ad fauces grave olentis Averni,
tollunt se celeres liquidumque per aera lapsae

sedibus optatis gemina super arbore sidunt,

177 sepulchro. 186 voce. 203 getninae.
P


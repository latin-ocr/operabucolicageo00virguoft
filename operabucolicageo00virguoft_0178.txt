148 P. 'VERGILI MARONIS

procedo, et parvam Troiam simulataque magnis
Pergama et arentem Xanthi cognomine rivum 350
adgnosco Scaeaeque amplector limina portae.
nec non et Teucri socia simul urbe fruuntur.
illos porticibus rex accipiebat in amplis :
aulai medio libabant pocula Bacchi
inpositis auro dapibus paterasque tenebant.

iamque dies alterque dies processit, et aurae
vela vocant tumidoque inflatur carbasus Austro :
his vatem adgredior dictis ac talia quaeso ε
Troiugena, interpres divom, qui numina Phoebi,
qui tripodas Clarii et laurus, qui sidera sentis 360
et volucrum linguas et praepetis omina pinnae,
fare age—namque omnem cursum mihi prospera dixit
religi0, et cuncti suaserunt numine divi
Italiam petere et terras temptare repostas· ‚
sola novum dictuque nefas Harpyia Celaeno
prodigium canit et tristes denuntiat iras
obscenamque famem—quae prima pericula vito?
quidve sequens tantos possim superare labores. ν’
hic Helenus caesis primurn de more iuvencis
exorat pacem divom vittasque resolvit 370
sacrati capitis, meque ad tua limina, Phoebe,
ipse manu multo suspensum numine ducit,
atque haec deinde canit divino ex ore sacerdos ε

‘nate dea—nam te maioribus ire per altum
auspiciis manifesta fides ; sic fata deum rex
sortitur volvitque vices, is vertitur ordo-
pauca tibi e multis, quo tutior hospita lustres
aequora et Ausonio possis considere portu,
expediam dictis; prohibent nam cetera Parcae
scire Helenum, farique vetat Saturnia Iuno. 380
principio Italiam, quam tu iam rere propinquam
vicinosque, ignare, paras invadere ’3portus
longa procul longis via dividit lnvia terris.
ante et Trinacria lentandus remus 1n unda

362 omnis.


P. VERGILI MARONIS

stuppea torquentem Balearis verbera fundae,

cum nix alta iacet, glaciem cum flumina trudunt. '310
quid tempestates autumni et sidera dicam,

atque, ubi iam breviorque dies et mollior aestas,

quae vigilanda viris 3 vel cum ruit imbriferum ver,

spicea iam campis cum messis inhorruit, et cum

⁸ 'frumenta in viridi stipula lactentia turgent?

saepe ego, cum flavis messorem induceret arvis
agricola et fragili iarn stringeret hordea culmo,
omnia¹ ventorum concurrere proelia vidi,

quae gravidam late segetem ab radicibus imis
sublimem expulsam eruerent, ita turbine nigro 320
ferret hiemps culmumque levem stipulasque volantes.
saepe etiam inmensum caelo venit agmen aquarum,

et foedam glomerant tempestatem imbribus atris
collectae ex alto nubes ; ruit arduus aether,

et pluvia ingenti sata laeta boumque labores

diluit ; inplentur fossae et cava flumina crescunt
cum sonitu fervetque fretis spirantibus aequor.

ipse Pater media nimborum in nocte corusca
fulmina molitur dextra ; quo maxima motu

terra tremit ; fugere ferae et mortalia corda 330
per gentes humilis stravit pavor ; ille flagranti

aut Athon aut Rhodopen aut alta Ceraunia telo
deicit ; ingeminant Austri et densissimus imber ;
nunc nemora ingenti vento, nunc litora plangunt.
htc metuens caeli menses et sidera serva,

frigida Saturni sese quo stella receptet3 ⁸

quos ignis caelo Cyllenius erret in orbes.

in primis venerare deoe, atque annua magnae

sacra refer Cereri laetis operatus in herbis

extremae sub casum hiemis, lam vere sereno. 340
tum pingues agnifet tum mollissima vina, .
tum somni dulces densaeque in montibus umbrae.
cuncta tibi Cererem pubes agrestis adoret ;

' cui tu lacte favos et miti dilue Baccho,

327 spumantibus. 334 plangit.


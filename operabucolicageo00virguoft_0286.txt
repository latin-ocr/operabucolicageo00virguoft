254 P. VERGILI MARoN1s

alituum pecudumque genus sopor altus habebat :
cum pater in ripa gelidique sub aetheris axe
Aeneas, tristi turbatus pectora bello,
procubuit seramque dedit per membra quietern. 30
huic deus lpse loci fluvio Tiberinus amoeno
populeas inter senior se attollere frondes
visus· , eum tenuis glauco velabat amictu
carbasus, et crines umbrosa tegebat harundo ;
tum sic adfari, et curas his demere dictis t

‘o sate gente deum, Troianam ex hostibus urbem
qui revehis nobis aeternaque Pergama servas,
exspectate solo Laurenti arvisque Latinis,
hic tibi certa domus, certi—ne absiste—Penates ;
neu belli terrere minis 3 tumor omnis et irae 40
concessere deum.
iamque tibi, ne vana putes haec fingere somnum,
litoreis ingens inventa sub ilicibus sus,
triginta capitum fetus enixa, iacebit, ὲ
alba, solo recubans, albi circum ubera nati. ,τὶ
[hic locus urbis erit, requies ea certa laborum,] ”
ex quo ter denis urbem redeuntibus annis
Ascanius clari condet cognominis Albam.
haud incerta cano. nunc qua ratione quod instat
expedias victor, pauciS, adverte, docebo. 50
Arcades his oris, genus a Pallante profectum,
qui regem Euandrum comite3‚ qui signa secuti,
delegere locum et posuere in montibus urbem
Pallantis proavi de nomine Pallanteum :
hi bellum adsidue ducunt cum gente Latina ;
hos castris adhibe socios, et foedera iunge.
ipse ego te ripis et recto flumine ducam,
adversum remis superes subvectus ut amnem.
surge age, nate dea, primisque cadentibus astris
Iunoni fer rite preces, iramque minasque 60
supplicibus supera votis. mihi victor honorem
persolves. ego sum, pleno quem flumine cernis

50 expediam. 56 foedere.

 


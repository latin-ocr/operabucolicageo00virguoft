330 P. VERGILI MARONIS

innumeras struxere pyras ; et corpora partim
multa virum terrae infodiunt, avectaque partim
finitimos tollunt in agros, urbique remittunt ;
cetera, confusaeque ingentem caedis acervum,
nec numero nec honore cremant ; tunc undique vasti
certatim crebris collucent ignibus agri.
tertia lux gelidam caelo dimoverat umbram : 210
maerentes altum cinerem et confusa ruebant
ossa fociS, tepidoque onerabant aggere terrae.
iam vero in tectis, praedivitis urbe Latini,
praecipuus fragor et longi pars maxima luctus.
hic matres miseraeque nurus, hic cara sororum
pectora maerentum, puerique parentibus orbi,
dirum exsecrantur bellum Turnique hymenaeos ;
ipsum armis, ipsumque iubent decernere ferro,
qui regnum Italiae et primos sibi poscat honores,
ingravat haec saevus Drances, solumque vocari 220
testatur, solum posci in certamina Turnum.
multa simul contra variis sententia dictis
pro Turno ; et magnum reginae nomen obumbrat 3
multa virum meritis sustentat fama tropaeis.

hos inter motus, medio in flagrante tumultu,
ecce, super maesti magna Diomedis ab urbe
legati responsa ferunt : nihil omnibus actum
tantorum inpensis operum 3 nil dona, neque aurum, ³
nec magnas valuisse preces ; alia arma Latinis ἕ
quaerenda, aut pacem Troiano ab rege petendum. 230 Ξ
deficit ingenti luctu rex ipse Latinus. i

’1

 

fatalem Aenean manifesto numine ferri
admonet ira deum tumulique ante ora recentes.
ergo concilium magnum primosque suorum ψ’
imperio accitos alta intra limina cogit.
olli convenere, fluuntque ad regia plenis
tecta viis. sedet in mediis et maximus aevo
et primus sceptris, haud laeta fronte, Latinus.
atque hic legatos Aetola ex urbe remissos,
2¹4 longe. 220 et saevus. 230 petendam.


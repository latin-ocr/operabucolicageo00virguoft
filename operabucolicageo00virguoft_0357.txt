P. VERGILI MARONIS AENEIDOS LIB. XI 325

muneribus, maestamque Euandri primus ad urbem
mittatur Pallas, quem non virtutis egentem
abstulit atra dies et funere mersit acerbo!

sic ait inlacrimans recipitque ad limina gressum :
corpus ubi exanimi positum Pallantis Acoetes 30
servabat senior, qui Parrhasio Euandro
armiger ante fuit, sed non felicibus aeque
tum comes auspiciis caro datus ibat alumno.
circum omnis famulumque manus Troianaque turba
et maestum Iliades crinem de more solutae.
ut vero Aeneas foribus sese intulit altis,
ingentem gemitum tunsis ad sidera tollunt
pectoribuS, maestoque inmugit regia luctu·
ipse, caput nivei fultum Pallantis et ora
ut vidit levique patens in pectore vulnus 40
cuspidis Ausoniae, lacrimis ita fatur obortis ε
tene,' inquit, ‘ miserande puer, cum laeta veniret,
invidit fortuna mihi, ne regna videres
nostra, neque ad sedes fictor veherere paternas?
non haec Euandro de te promissa parenti
discedens dederam, cum me complexus euntem
mitteret in magnum imperium, metuensque moneret
acres esse viros, cum dura proelia gente.
et nunc ille quidem spe multum captus inani
fors et vota facit, cumulatque altaria donis ; 50
nos iuvenem exanimum et nil iam caelestibus ullis
debentem vano maesti comitamur honore.
infelix, nati funus crudele videbis.
hi nostri reditus, exspectatique triumphi?
haec mea magna fides? at non, Euandre, pudendis
vulneribus pulsum aspicies 3 nec sospite dirum
optabis nato funus pater. hei mihi, quantum
praesidium Ausonia et quantum tu perdiS, Iule Ξ ’

haec ubi deflevit, tolli miserabile corpus
imperat, et toto lectos ex agmine mittit 60
mille virOS, qui supremum comitentur honorem,

60 ordine.


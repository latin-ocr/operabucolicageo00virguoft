AENEIDos LIB. x 315

tum, latebras animae, pectus mucrone recludit.
talia per campos edebat funera ductor
Dardanius, torrentis aquae vel turbinis atri
more furens. tandem erumpunt et castra relinquunt
Ascanius puer et nequiquam obsessa iuventus.

Iunonem interea compellat Iuppiter ultro:
0 germana mihi atque eadem gratissima coniunx,
ut rebare, Venus—nec te sententia fallit—
Troianas sustentat opes, non vivida bello
dextra viris animusque ferox patiensque pericli.’ 610
cui Iuno submissa: ‘ quid, o pulcherrime coniunx,
sollicitas aegram et tua tristia dicta timentem?
si mihi, quae quondam fuerat, quamque esse decebat,
vis in amore foret! non hoc mihi namque negares,
omnipotens, quin et pugnae subducere Turnum,
et Dauno possem incolumem servare parenti.
nunc pereat, Teucrisque pio det sanguine poenaS.
ille tamen nostra deducit origine nomen,
Pilumnusque illi quartus pater, · et tua larga
saepe manu multisque oneravit limina donis? 620
cui rex aetherii breviter sic fatur Olympi:
si mora praesentis leti tempusque caduco
oratur iuveni, meque hoc ita ponere sentis,
tolle fuga Turnum atque instantibus eripe fatis.
hactenus indulsisse vacat. sin altior istis
sub precibus venia ulla latet, totumque moveri
mutarive putas bellum, spes pascis inanes?
et Iuno adlacrimans: ‘ quid si, quae voce gravari5‚
mente dares, atque haec Turno rata vita maneret?
nunc manet insontem gravis exitus3 aut ego veri 630
vana feror. quod ut ο potius formidine falsa
ludar, et in melius tua, qui potes, orsa reflectasl’
haec ubi dicta dedit, caelo se protinus alto
misit, agens hiemem, nimbo succincta, per auraS,
Iliacamque aciem et Laurentia castra petivit.
tum dea nube cava tenuem sine viribus umbram

612 iussa. 621 fatus.


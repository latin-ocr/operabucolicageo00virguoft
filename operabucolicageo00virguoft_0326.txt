294 P. VERGILI MARONIS

nec duplici squama lorica fidelis et auro

sustinuit; collapsa ruunt inmania membra.

dat tellus gemitum, et clipeum super intonat ingens.
talis in Euboico Baiarum litore quondam 710
saxea pila cadit, magnis quam molibus ante
constructam ponto iaciunt; sic illa ruinam

prona trahit penitusque vadis inlisa recumbit3
miscent se maria, et nigrae attolluntur harenae3
tum sonitu Prochyta alta tremit durumque cubile
Inarime Iovis lmperiis inposta Typhoeo.

hic Mars armipotens animum viresque Latinis

addidit et stimulos acres sub pectore vertit,
inmisitque Fugam Teucris atrumque Timorem.
undique conveniunt, quoniam data copia pugnae 720
bellatorque animo deus incidit.

Pandarus ut fuso germanum corpore cernit,

et quo sit fortuna loco, qui casus agat res,

portam vi magna converso cardine torquet,

obnixus latis umeris, multosque suorum

moenibus exclusos duro in certamine linquit3

ast alios secum includit recipitque ruentes,

demens, qui Rutulum in medio non agmine regern
viderit inrumpentem ultroque incluserit urbi,
inmanem veluti pecora inter inertia tigrim. 730
continuo nova lux oculis effulsit, et arma

horrendum sonuere; tremunt in vertice cristae
sanguineae, clipeoque micantia fulmina mittit.
adgnoscunt faciem 1nvisam atque inmania membra
turbati subito Aeneadae. tum Pandarus lngens
emicat et mortis fraternae fervidus ira

effatur: ‘ non haec dotalis regia Amatae;

nec muris cohibet patriis media Ardea Turnum.
castra inimica vides: nulla hinc exire potestas.'

olli subridens sedato pectore Turnus 740
‘ incipe, si qua animo virtus, et consere dextram:

hic etiam inventum Priamo narrabis Achillem.’

721 animos. 723 quis casus. 733 clipeique...mittunt.


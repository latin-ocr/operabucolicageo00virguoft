AENEmos ΜΒ. m 1 5 5

hoc sat erit. scio me Danais e classibus unum,
et bello Iliacos fateor petiisse Penates.
pro quo, si sceleris tanta est iniuria nostri,
spargite me in fluctus vastoque inmergite ponto.
si pereo, hominum manibus periisse iuvabit!
dixerat, et genua amplexus genibusque volutans
haerebat. qui sit fari, quo sanguine cretus,
hortamur, quae deinde agitet fortuna fateri.
ipse pater dextram Anchises haud multa moratus 610
(131 111ν6111, atque animum praesenti pignore firmat.
ille haec deposita tandem formidine fatur:
‘sum patria ex Ithaca, comes infelicis Ulixi,
nomine Achaemenides, Troiam genitore Adamasto
paupere—mansissetque« utinam fortuna !—pr0fectus.
hic me, dum trepidi crudelia limina linquunt,
inmemores socii vasto Cyclopis in antro
deseruere. domus sanie dapibusque cruentis,
intus opaca, ingenS. ipse arduus altaque pulsat
sidera—di talem terris avertite pestem !—— 620
nec visu facilis nec dictu adfabilis ulli.
visceribus miserorum et sanguine vescitur atro,
vidi egomet duo de numero cum corpora nostro
prensa manu magna medio resupinus in antro
frangeret ad saxum, sanieque exspersa natarent
limina3 vidi atro cum membra fluentia tabo
manderet et tepidi tremerent sub dentibus artus-
haud inpune quidem ε 1166 13113 passus Ulixes
oblitusve sui est Ithacus discrimine tanto·
nam simul expletus dapibus vinoque sepultus 630
cervicem inflexam posuit iacuitque per antrum
inmensus saniem eructans et frusta cruento
per somnum commixta mero, nos magna precati
numina sortitique vices una undique circum
v fundimur, et telo lumen terebramus acuto
iugem, quod torva solum sub fronte latebat,
Argolici clipei aut Phoebeae lampadis instar,

625 adspersa. 627 trepidi.


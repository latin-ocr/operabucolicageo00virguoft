AENEIDOS LIB. IX 289

ediderit, quem quisque virum demiserit Orco 3

et mecum ingentes oras evolvite belli.

[et meministis enim, divae, et memorare potestis.]
turris erat vasto suspectu et pontibus altis, 530

opportuna loco, summis quam viribus omnes

expugnare Itali summaque evertere opum vi

certabant, Troes contra defendere saxis

perque cavas densi tela intorquere fenestras.

princeps ardentem coniecit lampada Turnus

et flammam adfixit lateri, quae plurima vento

corripuit tabulas et postibus haesit adesis.

turbati trepidare intus frustraque malorum

velle fugam. dum se glomerant retroque residunt

in partem, quae peste caret, tum pondere turris 540

procubuit subito et caelum tonat omne fragore.

semineces ad terram, inmani mole secuta,

confixique suis telis et pectora duro

transfossi ligno veniunt. vix unus Helenor

et Lycus elapsi 3 quorum primaevus Helenor,

Maeonio regi quem serva Licymnia furtim

sustulerat vetitisque ad Troiam miserat armis,

ense levis nudo parmaque inglorius alba ε

isque ubi se Turni media inter milia vidit,

hinc acies atque hinc acies adstare LatinaS, 550

ut fera, quae densa venantum saepta corona

contra tela furit seseque haud nescia morti

inicit et saltu supra venabula fertur,

haud aliter iuvenis medios moriturus in hostes

inruit et, qua tela videt densissima, tendit.

at pedibus longe melior Lycus inter et hostes

inter et arma fuga muros tenet, altaque certat

prendere tecta manu sociumque attingere dextras,

quem Turnus, pariter cursu teloque secutus,

increpat his victor : ‘nostrasne evadere, demens, 560

sperasti te posse manus ?’ simul arripit ipsum

pendentem et magna muri cum parte revellit :

qualis ubi aut leporem aut candenti corpore cycnum

U


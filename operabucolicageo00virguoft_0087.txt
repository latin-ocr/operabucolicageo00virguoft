P. VERGILI MARONIS GEORGICON LIB. ΠΙ 59

in foribus pugnam ex auro solidoque elephanto
Gangaridum faciam victorisque arma Qirini,
atque hic undantem bello magnumque fluentem
Nilum, ac navali surgentes aere columnas.
addam urbes Asiae domitas pulsumque Niphaten 30
fidentemque fuga Parthum versisque sagittis,
et duo rapta manu diverso ex hoste tropaea
bisque triumphatas utroque ab litore gentes.
⁷ stabunt et Parii lapides, spirantia signa,
Assaraci proles demissaeque ab Iove gentis
nomina, Trosque parens et Troiae Cynthius auctor.
invidia infelix Furias amnemque severum
Cocyti metuet tortosque Ixionis angues
inmanemque rotam et non exsuperabile saxum.
interea Dryadum silvas saltusque sequamur 40
intactos, tua, Maecenas, haud mollia iussa.
te sine nil altum mens incohat3 en age segnes
rumpe moras ; vocat ingenti clamore Cithaeron
Taygetique canes domitrixque Epidaurus equorum
et vox adsensu nemorum ingeminata remugit.
mox tamen ardentes accingar dicere pugnas
Caesaris, et nomen fama tot ferre per annos,
Tithoni prima quot abest ab origine Caesar.

seu quis Olympiacae miratus praemia palmae
pascit equos, seu quis fortes ad aratra iuvencos, 50
corpora praecipue matrum legat. optima torvae
forma bovis, cui turpe caput, cui plurima cervix,
et crurum tenus a mento palearia pendent3
tum longo nullus lateri modus 3 omnia magna,
pes etiam ; et camuris hirtae sub cornibus aures.
nec mihi displiceat maculis insignis et albo,
aut iuga detractans interdumque aspera cornu
et faciem tauro propior, quaeque ardua tota,
et gradiens ima verrit vestigia cauda.
aetas Lucinam iustosque pati hymenaeos 60
desinit ante decern, post quattuor incipit annos 3

38 orbes. 50 pascet. 56 tibi.


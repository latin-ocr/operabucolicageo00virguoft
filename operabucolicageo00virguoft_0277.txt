AENEmos ΜΒ. vn 245

paulatim sese tollit mare, et altius undas
erigit, inde imo consurgit ad aethera fundo. 530
hic iuvenis primam ante aciem stridente sagitta,
natorum Tyrrhei fuerat qui maximus, Almo
sternitur3 haesit enim sub gutture vulnus, et udae
vocis iter tenuemque inclusit sanguine vitam 3
corpora multa virum circa, seniorque Galaesus,
dum paci medium se offert, iustissimus unus
qui fuit, Ausoniisque olim ditissimus arvis:
quinque greges illi balantum, quina redibant
armenta, et terram centum vertebat aratris.
atque ea per campos aequo dum Marte geruntur,
promissi dea facta potens, ubi sanguine bellum 541
- inbuit et primae commisit funera pugnae,
deserit Hesperiam, et caeli conversa per auras
Iunonem victrix adfatur voce superba :
‘ en, perfecta tibi bello discordia tristi 3
dic in amicitiam coeant, et foedera iungant.
quandoquidem Ausonio respersi sanguine Teucros,
hoc etiam his addam, tua si mihi certa voluntas.;
finitimas in bella feram rumoribus urbes,
accendamque animos insani Martis amore, 550
undique ut auxilio veniant ; spargam arma per agros!
tum contra Iuno : ⁴ terrorum et fraudis abunde est.
stant belli causae 3 pugnatur comminus armis·
quae fors prima dedit, sanguis novus inbuit arma.
talia coniugia et tales celebrent hymenaeos
egregium Veneris genus et rex ipse Latinus.
te super aetherias errare licentius auras
haud Pater ille velit, summi regnator Olympi.
cede locis. ego, si qua super fortuna laborum est,
ipsa regam.’ tales dederat Saturnia voces ; 560
illa autem attollit stridentes anguibus alas,
Cocytique petit sedem, supera ardua linquenS.
est locus Italiae medio sub montibus altis,
nobilis et fama multis memoratus in oris,
543 convexa. 547 quando equidem.


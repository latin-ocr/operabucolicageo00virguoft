BUCOLICA: ECL. ΙΙ 5

mecum una in silvis imitabere Pana canendo,

Pan primum calamos cera coniungere plures
instituit, Pan curat oves oviumque magistros.

nec te paeniteat calamo trivisse labellum t

haec eadem ut sciret, quid non faciebat Amyntas?
est mihi disparibus septem compacta cicutis

fistula, Damoetas dono mihi quam dedit olim

et dixit moriens ι “ te nunc habet ista secundum '' ;
dixit DamoetaS, invidit stultus Amyntas.

praeterea duo nec tuta mihi valle reperti 40
capreoli, sparsis etiam nunc pellibus albo;

bina die siccant ovis ubera3 quos tibi servo.

iam pridem a me illos abducere Thestylis orat ;

et faciet, quoniam sordent tibi munera nostra.

huc ades, o formose puer : tibi lilia plenis

ecce ferunt Nymphae calathis 3 tibi candida Nais,
pallentes violas et summa papavera carpens,
narcissum et florem iungit bene olentis anethi 3

tum casia atque aliis intexens suavibus herbis

mollia luteola pingit vaccinia caltha. 50
ipse ego cana legam tenera lanugine mala
castaneasque nuces, mea quas Amaryllis amabat 3
addam cerea pruna 3 honos erit huic quoque pomo;
et VOS, o lauri, carpam et te, proxima myrte‚

sic positae quoniam suaves miscetis odores.

rusticus eS, Corydon : nec munera curat Alexis,

nec, si muneribus certes, concedat Iollas.

heu heu ἔ quid volui misero mihi ? floribus Austrum
perditus et liquidis inmisi fontibus apros,

quem fugis, a, demens ? habitarunt di quoque silvas 60
Dardaniusque Paris. Pallas quas condidit arces

ipsa colat· ‚ nobis placeant ante omnia silvae.

torva leaena lupum sequitur, lupus lpse capellam,
florentem cytisum sequitur lasciva capella,

te Corydon, o Alexi: trahit sua quemque voluptas.
aspice, aratra iugo referunt suspensa iuvenci,

et sol crescentes decedens duplicat umbras :


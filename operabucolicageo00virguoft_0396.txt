362 P. VERGILI MARONIS

hoc VenUS, obscuro faciem circumdata nimbo,
detulit ; hoc fusum labris splendentibus amnem
inficit, occulte medicans, spargitque salubres
ambrosiae sucos et odoriferam panaceam.

fovit ea vulnus lympha longaevus Iapis 420
ignorans, subitoque omnis de corpore fugit

quippe dolor, omnis stetit imo vulnere sanguis.
iamque secuta manum, nullo cogente, sagitta

excidit, atquenovae rediere in pristina vires·

‘ arma citi properate viro ! quid statis ? ' Iapis
conclamat, primusque animos accendit in hostem.

‘ non haec humanis opibus, non arte magistra
proveniunt, neque te, Aenea, mea dextera servat 3
maior agit deus atque opera ad maiora remittit?
ille avidus pugnae suras incluserat auro 430
hine atque hinc, oditque moras, hastamque coruscat.
postquam habilis lateri clipeus loricaque tergo est,
Ascanium fusis circum complectitur armis,
summaque per galeam delibans oscula fatur ε

‘ disce, puer, virtutem ex me verumque laborem,
fortunam ex aliis. nunc te mea dextera bello
defensum dabit et magna inter praemia ducet ε
tu facito, mox cum matura adoleverit aetas,
sis memor, et te animo repetentem exempla tuorum
et pater Aeneas et avunculus excitet Hector.’ 440

haec ubi dicta dedit, portis sese extulit ingens,
telum inmane manu quatiens ; simul agmine denso
Antheusque Mnestheusque ruunt, omnisque relictis
turba fluit castris· tum caeco pulvere campus
miscetur, pulsuque pedum tremit excita tellus.
vidit ab adverso venientes aggere Turnus,
videre Ausonii, gelidusque per ima cucurrit
ossa tremor ; prima ante omnes Iuturna Latinos
audiit adgnovitque sonum, et tremefacta refugit.
ille volat, campoque atrum rapit agmen aperto. 450
qualis ubi ad terras abrupto sidere nimbus

422 imo in. 446 agmine.


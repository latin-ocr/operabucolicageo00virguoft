AENEIDOS LIB. ΙΙΙ 157

contremuere undae, penitusque exterrita tellus
Italiae, curvisque inmugiit Aetna cavernis.

at genus e silvis Cyclopum et montibus altis

excitum ruit ad portus et litora complent.

cernimus adstantes nequiquam lumine torvo
Aetnaeos fratres, caelo capita alta ferentes,
concilium horrendum ε quales cum vertice celso
aeriae quercus aut coniferae cyparissi 680
constiterunt, silva alta Iovis lucusve Dianae.
praecipites metus acer agit quocumque rudentes
excutere et ventis intendere vela secundis.

contra iussa monent Heleni, Scyllam atque Charybdin
inter utramque viam leti discrimine parvo,

ni teneant cursus : certum est dare lintea retro,

ecce autem Boreas angusta ab sede Pelori

missus adest: vivo praetervehor ostia saxo

Pantagiae Megarosque sinus Thapsumque iacentem.
talia monstrabat relegens errata retrorsus 690
litora Achaemenides, comes infelicis Ulixi.

Sicanio praetenta sinu iacet insula contra
Plemurium undosum3 nomen dixere priores
Ortygiam. Alpheum fama est huc Elidis amnem
occultas egisse vias subter mare, qui nunc
ore, Arethusa, tuo Siculis confunditur undis.
iussi numina magna loci veneramur3 et inde
exsupero praepingue solum stagnantis Helori:
hinc altas cautes proiectaque saxa Pachyni
radimus, et fatis numquam concessa moveri 700
apparet Camarina procul, campique Geloi,
inmanisque Gela fluvii cognomine dicta.
arduus inde Acragas ostentat maxima longe
moenia, magnanimum quondam generator equorum 3
teque datis linquo velis, palmosa Selinus,
et vada dura lego saxis Lilybe'1'a caecis.
hinc Drepani me portus et inlaetabilis ora
accipit. hic pelagi tot tempestatibus actis
heu genitorem, omnis curae casusque levamen,


Ι

252 P. VERGILI MARONIS AENEIDOS LIB. VII

filius ardentes haud setius aequore campi

exercebat equos curruque in bella ruebat.

. ipse inter primos praestanti corpore Turnus

vertitur arma tenens, et toto vertice supra est:
cui triplici crinita iuba galea alta Chimaeram

sustinet, Aetnaeos efflantem faucibus lgnes‚

tam magis illa fremens et tristibus effera flammis, ⁴

quam magis effuso crudescunt sanguine pugnae. 1

l

 

at levem clipeum sublatis cornibus Io

auro insignibat, iarn saetis obsita, iam bos, 790

argumentum ingens, et custos virginis Argus,

caelataque amnem fundens pater Inachus urna.

insequitur nimbus peditum, clipeataque totis

agmina densentur campis, Argivaque pubes

Auruncaeque manus, Rutuli veteresque Sicani,

et Sacranae acies et picti scuta Labici ;

qui saltus, Tiberine, tuos, sacrumque Numici

litus arant, Rutulosque exercent vomere colleS,

Circaeumque iugum, quis Iuppiter Anxurus arvis

praesidet, et viridi gaudens Feronia luco 3 800

qua Saturae iacet atra palus, gelidusque per imas

quaerit iter valles atque in mare conditur Ufens.
hos super advenit Volsca de gente Camilla,

agmen agens equiturn et florentes acre catervas,

bellatrix, non illa colo calathisve Minervae

femineas adsueta manus, sed proelia virgo

dura pati, cursuque pedum praevertere ventos.

illa vel intactae segetis per summa volaret

gramina, nec teneras cursu laesisset aristas· ,

vel mare per medium, fluctu suspensa tumenti, 810

ferret iter, celeres n'ec tingueret aequore plantas.

illam omnis tectis agrisque effusa iuventus

turbaque miratur matrum et prospectat euntem,

attonitis inhians animis, ut regius ostro

velet honos leves umeros, ut fibula crinem

auro internectat, Lyciam ut gerat ipsa pharetram

et pastoralem praefixa cuspide myrtum.


338 P.VERG1L1 MARONIS

exsultatque animi5‚ et spe iam praecipit hostem:

qualis ubi abruptis fugit praesepia vinclis

tandem liber equus, campoque potitus aperto

aut ille 1n pastus armentaque tendit equarum,

aut adsuetus aquae perfundi flumine noto

emicat, arrectisque fremit cervicibus alte

luxurians, luduntque iubae per colla, per armos.

obvia cui, Volscorum acie comitante, Camilla

occurrit, portisque ab equo regina sub ipsis

desiluit, quam tota cohors imitata relictis 500

ad terram defluxit equis; tum talia fatur:

‘ Turne, sui merito si qua est fiducia forti,

audeo et Aeneadum promitto occurrere turmae,

solaque Tyrrhenos equites ire obvia contra.

me sine prima manu temptare pericula belli:

tu pedes ad muros subsiste, et moenia serva.’

Turnus ad haec, oculos horrenda in virgine fixus:

‘ o decus Italiae virgo, quas dicere grates,

quasve referre parem? sed nunc, est omnia quando

iste animus supra, mecum partire laborem. 510

Aeneas, ut fama fidem missique reportant

exploratores, equiturn levia inprobus arma

praemisit, quaterent campos; ipse ardua montis

per deserta lugo superans adventat ad urbem.

furta paro belli convexo in tramite silvae,

ut bivias armato obsidam milite fauces.

tu Tyrrhenum equitem collatis excipe signis;

tecum acer Messapus erit, turmaeque Latinae,

Tiburtique manus3 ducis et tu concipe curam.’

sic ait, et paribus Messapum in proelia dictis 520

hortatur sociosque duces, et pergit in hostem.

est curvo anfractu valles, adcommoda fraudi ’.χ

armorumque dolis, quam densis frondibus atrum ‘

urguet utrimque latus; tenuis quo semita ducit,

angustaeque ferunt fauces aditusque maligni. ‚-

hanc super in speculis summoque in vertice}
montis

   


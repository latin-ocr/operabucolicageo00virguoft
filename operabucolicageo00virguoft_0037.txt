BUCOLICA: ECL. IV 9

M. parcite, oves, nimium procedere : non bene ripae
creditur ; ipse aries etiam nunc vellera siccat.
D. Tityre, pascentes a flumine reice capellas :
ipse, ubi tempus erit, omnes in fonte lavabo.
M. cogite oves, pueri ς si lac praeceperit aestus,
ut nuper, frustra pressabimus ubera palmis.
D. heu heu, quam pingui macer est mihi taurus
in erVO ! 100
idem amor exitium pecori pecorisque magistro.
M. his certe neque amor causa est: xix ossibus
haerent.
nescio quis teneros oculus mihi fascinat agnos.
D. dic, quibus in terris—et eris mihi magnus
Apollo-—
tres pateat caeli spatium non amplius ulnas.
M. dic, quibus 1n terris inscripti nomina regum
nascantur flores, et Phyllida solus habeto.
P. non nostrum inter vos tantas componere lites.
et vitula tu dignus et hic, et quisquis amores
aut metuet dulces aut experietur amaros. 110
claudite iam rivos, pueri : sat prata biberunt.

ECLOGA IV
POLLIO

SrcEer-:s Musae, paulo maiora canamus !
non omnes arbusta iuvant humilesque myricae 3
si canimus silvas, silvae sint consule dignae.
ultima Cumaei venit iam carminis aetas ;
magnus ab integro saeclorum nascitur ordo.
iam redit et Virgo, redeunt Saturnia regna ;
iam nova progenies caelo demittitur alto.
tu modo nascenti puero, quo ferrea primum
desinet ac toto surget gens aurea mundo,
casta fave Lucina: tuus iam regnat Apollo. 10


280 Ρ. VERGILI MARONIS

nec fas 3 non : ita me referat tibi magnus ovantem
Iuppiter aut quicumque oculis haec aspicit aequis.
sed sl quis—quae multa vides discrimine tali— 210
,εἰ quis in adversum rapiat casusve deusve,

te superesse velim 3 tua vita dignior aetas,

sit qui me raptum pugna pretiove redemptum
mandet humo, solita aut si qua id fortuna vetabit,
absenti ferat inferias decoretque sepulchro.

neu matri miserae tanti sim causa doloris,

quae te sola, puer, multis e matribus ausa
persequitur, magni nec moenia curat Acestae.'

ille autem ‘causas nequiquam nectis inanes,

 

nec mea iam mutata loco sententia cedit ε 220
adceleremus ' ait. vigiles simul excitat 3 illi
succedunt servantque vices : statione relicta
ipse comes Niso graditur, regemque requirunt.
cetera per terras omnes animalia somno

η laxabant curas et corda oblita laborum ;
ductores Teucrum primi, delecta iuventus,
consilium summis regni de rebus habebant,
quid facerent quisve Aeneae iam nuntius esset.
stant longis adnixi hastis et scuta tenentes
castrorum et campi medio. tum Nisus et una 230
Euryalus confestim alacres admittier orant :
rem magnam, pretiumque morae fore. primus Iulus
accepit trepidos ac Nisum dicere iussit.
tum sic Hyrtacides ε ‘audite o mentibus aequis,
Aeneadae, neve haec nostris spectentur ab annis,
quae ferimus, Rutuli somno vinoque soluti
conticuere 3 locum insidiis conspeximus ipsi,
qui patet in bivio portae, quae proxima ponto 3
interrupti ignes, aterque ad sidera fumus
erigitur3 si fortuna permittitis uti, 240
quaesitum Aenean et moenia Pallantea,

. mox hic c-um spoliis ingenti caede peracta
adfore cernetis. nec nos via fallit euntes :
vidimus obscuris primam sub vallibus urbem


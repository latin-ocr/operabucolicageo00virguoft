AENEIDos ΜΒ. 11 125

quos ubi confertos audere in proelia vidi,
'³ incipio super his: ‘iuvenes‚ fortissima frustra
pectora, si vobis audentem extrema cupido
certa sequi, quae Slt rebus fortuna videtis: 350
excessere omnes,⁸ adytis arisque relictis,
di, quibus imperium hoc steterat· ‚ succurritis urbi
incensae: moriamur, et in media arma ruamUS.
una salus victis nullam sperare salutem.’
sic animis iuvenum furor additus. inde, lupi ceu
raptores atra in nebula, quos inproba ventris
exegit caecos rabies, catulique relicti
faucibus exspectant sicci5‚ per tela, per hostes
vadimus haud dubiam in mortem, mediaeque tenemus
urbis iter ε nox atra cava circumvolat umbra. 360
quis cladem illius noctis, quis funera fando
explicet, aut possit lacrimis aequare labores?
urbs antiqua ruit, multos dominata per annos ε
plurima perque vias sternuntur inertia passim
corpora, perque domos et religiosa deorum
limina. nec soli poenas dant sanguine Teucri· 3
quondam etiam victis redit 1n praecordia virtus,
victoresque cadunt Danai. crudelis ubique
luctuS, ubique pavor, et plurima mortis imago.

primus se, Danaum magna comitante caterva, 370
Androgeos offert nobiS, socia agmina credens
inscius, atque ultro verbis compellat amicis:
festinate, viri. nam quae tam sera moratur
segnities? alii rapiunt incensa feruntque
Pergama 3 vos celsis nunc primum a navibus itis !'
dixit 3 et extemplo—neque enim responsa dabantur
fida satis—sensit medios delapsus 1n hostes,
obstipuit, retroque pedem cum voce repressit.
inprovisum aspris veluti qui sentibus anguem
pressit humi nitens, trepidusque repente refugit 380
attollentem uas, et caerula colla tumentem:
haud secus Androgeos visu tremefactus abibat.

349 audendi.

a.


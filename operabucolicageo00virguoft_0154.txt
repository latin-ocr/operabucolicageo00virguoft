k.

124 P. VERGILI MARONIS

Vulcano superante domus ; iam proximus ardet
Ucalegon· ‚ Sigea igni freta lata relucent. x
exoritur clamorque virum clangOrqpe tubarum.
'arma amens capio· , nec sat rationis infarmis ‚
sed glomerare manum bello et concurrere in arcem
cum sociis ardent animi. furor iraque mentem
praecipitant, pulchrumque mori succurrit in armis.
ecce autem telis Panthus elapsus Achivum,
Panthus Othryades, arcis Phoebique sacerdOS‚
sacra manu victosque deos parvumque nepotem 320
ipse trahit, cursuque amens ad limina tendit.
quo res⁴ summa loco, Panthu ? quam prendimus
arcem ?’
vix ea fatus eram, gemitu cum talia reddit :
‘ venit summa dies et ineluctabile tempus
Dardaniae. fuimus Troes, fuit Ilium et ingens
gloria Teucrorum. ferus omnia Iuppiter Argos
transtulit ε incensa Danai dominantur in urbe.
arduus armatos mediis in moenibus adstans
fundit equus, victorque Sinon incendia miscet
insultans. portis alii bipatentibus adsunt, 330
milia quot magnis umquam venere Mycenis;
obsedere alii telis angusta viarum
oppositi· , stat ferri acies mucrone corusco
stricta, parata neci , vix primi proelia temptant
portarum vigiles, et caeco Marte resistunt?
talibus Othryadae dictis et numine divom
inflammas et in arma feror, quo tristis Erinys,
quo fremitus vocat et sublatus ad aethera clamor.
addunt se socios Rhipeus et maximus armis
EpytuS, oblati per lunam, Hypanisque Dymasque, 340
et lateri adglomerant nostr0, iuvenisque Coroebus
Mygdonides. illis ad Troiam forte diebus
venerat, insano Cassandrae incensus amore,
et gener auxilium Priamo Phrygibusque ferebat,
infelix, qui non sponsae praecepta furentis
audierit.


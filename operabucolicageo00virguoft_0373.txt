AENEIDOS LIB. XI 339

planities ignota iacet, tutique receptus,
seu dextra laevaque velis occurrere pugnae,
sive instare iugis, et grandia volvere saxa.
huc iuvenis nota fertur regione viarum, 530
arripuitque locum et silvis insedit iniquis.
velocem interea superis in sedibus Opim,

unam ex virginlibus sociis sacraque caterva,
compellabat et has tristes Latonia voces
ore dabat: ‘graditur bellum ad crudele Camilla,
o virgo, et nostris nequiquam cingitur armis,
cara mihi ante aliaS. neque enim novus iste Dianae
venit amor, subitaque animum dulcedine movit.
pulsus ob invidiam regno viresque superbas
Priverno antiqua Metabus cum excederet urbe, 540
infantem fugiens media inter proelia belli
sustulit exsilio comitem, matrisque vocavit
nomine Casmillae, mutata parte, Camillam.
ipse sinu prae se portans iuga longa petebat
solorum nemorum; tela undique saeva premebant,
et circumfuso volitabant milite Volsci.
ecce, fugae medio summis Amasenus abundans
spumabat ripis; tantus se nubibus imber
ruperat. ille, innare parans», infantis amore
tardatur, caroque oneri timet. omnia secum 550
versanti subito vix haec sententia sedit:
telum inmane, manu valida quod forte gerebat
bellator, solidum nodis et robore cocto,
huic natam, libro et silvestri subere clausam,
inplicat, atque habilem mediae circumligat hastae,
quarn dextra ingenti librans ita ad aethera fatur:

“ alma, tibi hanc, nemorum cultriX, Latonia virgo,
ipse pater famulam voveo3 tua prima per auras
tela tenens supplex hostem fugit. accipe, testor,
diva, tuam, quae nunc dubiis committitur auris.'' 560
dixit, et adducto contortum hastile lacerto
inmittit: sonuere undae3 rapidum super amnem

527 recessuS.


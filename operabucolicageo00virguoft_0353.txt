AENEIDOS LIB. X 321

transiit et parmam mucro, levia arma minacis,
et tunicam, molli mater quam neverat auro,
inplevitque sinum sanguis· ‚ tum vita per auras
concessit maesta ad Manes corpusque reliquit. 820
at vero ut vultum vidit morientis et ora,
ora modis Anchisiades pallentia miris,
ingemuit miserans graviter dextramque tetendit,
et mentem patriae subiit pietatis imago.
quid tibi nunc, miserande puer, pro laudibus istis,
quid pius Aeneas tanta dabit indole dignum?
arma, quibus laetatus, habe tua 3 teque parentum
Manibus et cineri, si qua est ea cura, remitto.
hoc tamen infelix miseram solabere mortem ε
Aeneae magni dextra cadis? increpat ultro 830
cunctantes socios, et terra sublevat ipsum
sanguine turpantem comptos de more capillos.

interea genitor Tiberini ad fluminis undam
vulnera siccabat lymphis, corpusque levabat
arboris adclinis trunco. procul aerea ramis
dependet galea et prato gravia arma quiescunt.
stant lecti circum iuvenes 3 ipse aeger, anhelans,
colla fovet, fusus propexam in pectore barbam ;
multa super Lauso rogitat, multumque remittit,
qui revocent, maestique ferant mandata parentis, 340
at Lausum socii exanimem super arma ferebant
flentes, ingentem atque ingenti vulnere victum.
adgnovit longe gemitum praesaga mali mens.
canitiem multo deformat pulvere, et ambas
ad caelum tendit palmas, et corpore inhaeret.
tantane me tenuit vivendi, nate, voluptas,
ut pro me hostili paterer succedere dextrae,
quem genui? tuane haec genitor per vulnera servor,
morte tua vivens? heu, nunc misero mihi demum
exitium infelix ! nunc alte vulnus adactum Ι 850
idem eg0, nate, tuum maculavi crimine nomen,
pulsus ob invidiam solio sceptrisque paternis·

824 strinxit. 834 lavabat. 850 exsilium.
Y


AENEmos Lm. rx 291

en qui nostra sibi bello conubia poscunt ἔ 600

quis deus Italiam, quae vos dementia adegit?

non hic Atridae nec fandi fictor Ulixes ι

durum ab stirpe genus natos ad flumina primum

deferimus saevoque gelu duramus et undis 3

venatu invigilant pueri silvasque fatigant ;

flectere ludus equos et spicula tendere cornu.

at patiens operum parvoque adsueta iuventus

aut rastris terram domat aut quatit oppida bello.

omne aevum ferro teritur, versaque iuvencum

terga fatigamus hasta ; nec tarda senectus 610

debilitat vires animi mutatque vigorem ε

canitiem galea premimus, semperque recentes

comportare iuvat praedas et vivere rapto.

vobis picta croco et fulgenti murice vestis ;

desidiae cordi 3 iuvat indulgere choreis 3

et tunicae manicas et habent redimicula mitrae.

o vere Phrygiae, neque enim Phryges, ite per alta

Dindyma, ubi adsuetis biforem dat tibia cantum.

tympana vos buxusque vocat Berecyntia Matris

Idaeae : sinite arma viris et cedite ferro.' 620

talia iactantem dictis ac dira canentem

non tulit Ascanius, nervoque obversus equino

intendit telum diversaque bracchia ducens

constitit, ante Iovem supplex per vota precatus :
‘Iuppiter omnipotens, audacibus adnue coeptis ε

ipse tibi ad tua templa feram sollemnia dona

et statuam ante aras aurata fronte iuvencum

candentem pariterque caput cum matre ferentem,

iam cornu petat et pedibus qui spargat harenam?

audiit et caeli Genitor de parte serena 630

intonuit laevum ; sonat una fatifer arcus.

effugit horrendum stridens adducta sagitta

perque caput Remuli venit et cava tempora ferro

transigit. ‘i, verbis virtutem inlude superbis;

bis capti Phryges haec Rutulis responsa remittunt.'

632 et fugit. 634 traicit.


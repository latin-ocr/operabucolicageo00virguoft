LIBER SECUNDUS

HACTENUS arvorum cultus et sidera caeli,
nunc te, Bacche, canam, nec non silvestria tecum
virgulta et prolem tarde crescentis olivae.
huc, pater o Lenaee 余 tuis hie omnia plena
muneribus, tibi pampineo gravidus autumno
floret ager, spumat plenis vindemia labris 3
huc, pater o Lenaee, veni, nudataque musto
tingue novo mecum dereptis crura cothurnis.

principio arboribus varia est natura creandis.
namque aliae nullis hominum cogentibus ipsae 10
sponte sua veniunt camposque et flumina late
curva tenent, ut molle siler lentaeque genistae,
populus et glauca canentia fronde salicta 余
pars autem posito surgunt de semine, ut altae
castaneae, nemorumque Iovi quae maxima frondet
aesculus, atque habitae Grais oracula quercus.
pullulat ab radice aliis densissima silva,
ut cerasis ulmisque 3 etiam Parnasia laurus
parva sub ingenti matris se subicit umbra.
hos natura modos primum dedit 余 his genus omne 20
silvarum fruticumque viret nemorumque sacrorum.

sunt alii, quos ipse via sibi repperit usus.
hic plantas tenero abscindens de corpore matrum
deposuit sulcis 余 hic stirpes obruit arvo
quadrifidasque sudes et acuto robore vallos.

8 direptis.

 

